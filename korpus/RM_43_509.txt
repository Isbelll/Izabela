Skandaliczne doniesienia z Warszawy. „Gazeta Polska Codziennie” ujawniła, że dotowaną przez władze stolicy fundacją kierują właściciele sex shopów dla gejów.
Fundacja ReFForm ma walczyć z tzw. wykluczeniem. Tymczasem jej właściciele, obok działalności równościowej, są także właścicielami sex shopów dla sadomasochistycznych gejów fetyszystów. Jednak to nie koniec. W skład rady Fundacji Wolontariat Równości, która organizuje tzw. Marsz Równości w Warszawie, wchodzi Sławomir Starosta, wydawca czasopism z ostrą pornografią.
Spółka Sławomira Starosty organizowała m.in. bicie seksualnego rekordu świata w 2012 roku. Przypomnijmy, że ostatni marsz gejów i lesbijek w Warszawie Rafał Trzaskowski objął swoim patronatem honorowym. Na paradzie pojawił się wiceprezydent miasta Paweł Rabiej. W czasie 10 miesięcy rządów Rafała Trzaskowskiego na organizacje LGBT przeznaczono z miejskich pieniędzy 876 tys. zł. To więcej niż w trakcie całej 4-letniej kadencji Hanny Gronkiewicz-Waltz.
Włodarz stolicy jest znany ze wspierania ideologii LGBT. Rafał Trzaskowski podpisał kontrowersyjną „kartę LGBT+”, a także lobbował za wprowadzeniem w stołecznych szkołach zajęć z edukacji seksualnej. Propozycjom prezydenta sprzeciwiały się m. in. Kościół oraz rodzice, a także organizacje takie jak np. Ordo Iuris.