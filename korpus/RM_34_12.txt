W ostatnich dniach niektóre treści publikowane przez Radio Maryja na Twitterze zostały zgłoszone przez pewnych użytkowników pod kątem naruszenia zasad tego portalu społecznościowego. Co łączy zgłoszone treści? Dotyczyły one artykułów nt. ideologii LGBT oraz gender. Zespół Twittera odrzucił skargi, nie dopatrując się nieprawidłowości.

Jedna ze skarg od użytkownika dotyczyła czterech artykułów. Pierwszy z nich dotyczył sytuacji w Nowym Sączu, gdzie radni zapowiadają kroki prawne wobec środowiska LGBT, które stworzyło tzw. „Atlas Nienawiści” 

Zgłaszającemu nie spodobał się również artykuł, który informował o sympozjum w Bydgoszczy, poświęconemu współczesnym zagrożeniom kulturowym, w tym zagrożeniu ideologią gender 

Kolejna zgłoszona treść to tekst opracowany na podstawie audycji „Aktualności dnia” w Radiu Maryja. W artykule czytamy m.in., iż przewodniczący rady miejskiej w Tuchowie zapewnia, że nie będzie żadnego wycofywania się z rezolucji w sprawie powstrzymywania ideologii LGBT+ 

Ostatni z zaskarżonych artykułów dotyczył gminy Tuchów, z którą po 25 latach zawiesiła współpracę francuska gmina Saint-Jean-de-Braye. Powód? Przyjęta przez radnych małopolskiej gminy uchwała w sprawie powstrzymania ideologii LGBT 