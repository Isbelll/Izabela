Argument, że tęcza symbolizująca ruch LGBT jest w jakiś sposób zgodna z symbolem biblijnego Przymierza jest kłamliwy lub – co najmniej – błędny; te dwa symbole pozostają w kulturowym konflikcie – napisało na Twitterze Forum Żydów Polskich.

Sprawa dotyczy rozlepienia w nocy z 26 na 27 kwietnia wokół płockiego kościoła św. Dominika, m.in. na koszach na śmieci i na przenośnych toaletach, plakatów oraz nalepek z wizerunkiem Matki Bożej Częstochowskiej, na których postaci Maryi i Dzieciątka otoczone zostały aureolami w barwach tęczy.

W poniedziałek policja zatrzymała 51-letnią kobietę, Elżbietę Podleśną, której przedstawiono zarzut profanacji wizerunku Matki Bożej Częstochowskiej w Płocku.

Sprawa w ostatnim czasie była przedmiotem dyskusji polityków, publicystów, oraz organizacji pozarządowych.

Głos zabrało także Forum Żydów Polskich.

„Argument, że sześciokolorowa tęcza symbolizująca ruch LGBT jest w jakiś sposób zgodna z symbolem biblijnego Przymierza (siedmiokolorową tęczą), jest kłamliwy lub – co najmniej – błędny. Te dwie tęcze, te dwa symbole pozostają w kulturowym konflikcie” – napisało na Twitterze Forum Żydów Polskich.


Forum Zydow Polskich
@ForumFZP
Argument, że sześciokolorowa tęcza symbolizująca ruch LGBT jest w jakiś sposób zgodna z symbolem biblijnego Przymierza (siedmiokolorową tęczą), jest kłamliwy lub - co najmniej - błędny.  Te dwie tęcze, te dwa symbole pozostają w kulturowym konflikcie.

1 932
22:35 - 7 maj 2019
Twitter Ads - informacje i Polityka prywatności
Ludzie o tym mówią: 757
Papierowe plakaty z wizerunkiem Matki Bożej Częstochowskiej z tęczowymi aureolami pojawiły się także w nocy z poniedziałku na wtorek na murach sanktuarium św. Faustyny i klasztoru Zgromadzenia Sióstr Matki Bożej Miłosierdzia w Warszawie.

Na ostatnie wydarzenia zareagował we wtorek rzecznik Konferencji Episkopatu Polski ks. Paweł Rytel-Andrianik. W oficjalnym komunikacie zaapelował o modlitwę „wynagradzającą Bogu i Matce Najświętszej za profanację”.

