Coraz więcej polityków opozycji włącza się w akcję promowania środowisk homoseksualnych. Tym razem to poseł Koalicji Obywatelskiej Piotr Misiło. Parlamentarzysta symbol Polski Walczącej umieścił na tle flagi LGBT. Warszawscy radni PiS złożyli zawiadomienie do prokuratury.
To właśnie w niedzielę poseł PO-KO Piotr Misiło zamieścił na Twitterze taką grafikę:
Znak Polski Walczącej umieścił na tle tęczowej flagi, uchodzącej za symbol LGBT. Grafikę podpisał „Chwała Bohaterom” i dodał, że „w 1944 r. stolicy bronili także geje i lesbijki. Czy się to komuś podoba, czy nie”. Wpisem posła oburzeni są powstańcy warszawscy.
– Znak Polski Walczącej noszą ludzie, którzy w ogóle tego nie powinni nosić, a mimo to noszą. Myśmy już jako światowy związek protestowali przeciwko temu. Wyrok już był, że nie wolno tego używać, a mimo to używają. To jest przykre. Nie powinno się to dziać – mówi Hanna Stadnik ps. Hanka, sanitariuszka.
– Boleję nad tym, bo jestem wychowany w wierze religijnej, katolickiej i tak zupełnie inaczej wszystko było – zaznacza Władysław Rosiński ps. Zapałka, strzelec.
To kolejna próba wpisywania ważnych dla Polski symboli historycznych we współczesne spory ideologiczne – podkreśla minister edukacji narodowej Dariusz Piontkowski.
– Przypomnę, że także już ruchy feministyczne próbowały podobne ruchy czynić. Znak Polski Walczącej jest znakiem chronionym i warto dochodzić
i pilnować, aby ten znak był właściwie używany – dodaje.
Dlatego też warszawscy radni PiS złożyli zawiadomienie do prokuratury w sprawie możliwości znieważenia przez Misiłę symbolu Polski Walczącej.
Zawiadomienie do prokuratury złożył także poseł PiS Jan Mosiński.
Tymczasem nienawiść na tle religijnym i nietolerancja dla chrześcijan wzrasta. Środowiska homoseksualne w coraz bardziej zuchwały sposób atakują Kościół m.in. poprzez profanację symboli religijnych.
https://twitter.com/Rob5Chief/status/1155527063891304453
– Tego typu działania to prowokacje. Myślę, że tutaj głównym celem jest zniszczenie wartości chrześcijańskich, zniszczenie wartości rodzinnych. Polska jest tym społeczeństwem, w którym te wartości są silne, są dla nas Polaków ważne – oświadcza gdańska radna PiS Joanna Cabaj.
Dlatego też Polacy powinni stanowczo reagować i przeciwstawiać się narzucaniu przez środowiska homoseksualistów dechrystianizacji, deprawacji i demoralizacji – dodaje prezes Instytutu Ordo Iuris mec. Jerzy Kwaśniewski.
– Obserwujemy teraz właśnie taką potężną falę tych ataków na spokój społeczny, na ład społeczny i jeżeli ta fala nie zostanie powstrzymana, na kolejnym etapie, już to zresztą obserwujemy, pojawią się bardzo konkretne roszczenia i żądania polityczne – oznajmia mec. Jerzy Kwaśniewski, prezes Instytutu Ordo Iuris.
Dlatego też Polacy idąc do urn w najbliższych wyborach parlamentarnych winni mieć dużą świadomość na kogo zagłosują. Od tego może zależeć dalsza przyszłość Polski i ich chrześcijańskich wartości.