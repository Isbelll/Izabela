Piętnastu tysięcy złotych na rzecz Instytutu Ordo Iuris żąda od Rafała Betlejewskiego, związanego swego czasu z Grupą TVN, producent filmu „Zmierzch. Ofensywa ideologii gender” Szczepan Wójcik. Film ukazał się pod koniec maja na antenie TV Trwam, jego fragmenty zostały bezprawnie wykorzystane przez dziennikarza do publikacji promującej ideologię LGBT.„Zmierzch. Ofensywa ideologii gender” – to właśnie fragmenty tego filmu, który ukazał się 24 maja w TV Trwam i jest dostępny na kanale YouTube Radia Maryja zostały bezprawnie wykorzystane w reportażu Rafała Betlejewskiego.
Jak podkreśla Szczepan Wójcik, producent filmu oraz prezes Fundacji Polska Ziemia, Betlejewski w swojej publikacji użył obszernych fragmentów filmu, a wypowiedzi powyrywał z kontekstu.
– To są zdania wyrwane z kontekstu, pokazane w całkowicie innym świetle. Tak naprawdę to jest obrażenie osób, które brały udział w naszym materiale. W moim przekonaniu jest to zwyczajna kradzież i manipulacja – wskazuje Szczepan Wójcik.
Reportaż Betlejewskiego przedstawia historię 5-letniej Zosi, która uważa się za Bartka. W materiał wkomponowano ujęcia przedstawiające Zosię, jako „Bartka LGBT”. Rafał Betlejewski ukazując historię dziecka wmontował w nią fragmenty filmu „Zmierzch. Ofensywa ideologii gender” w taki sposób, aby wypowiadający się zostali przedstawieni w złym świetle.Takie wykorzystanie przez Rafała Betlejewskiego fragmentów wypowiedzi z filmu produkcji Fundacji Polska Ziemia to złamanie prawa autorskiego – podkreśla mec. Marcin Iwanowski, pełnomocnik Szczepana Wójcika. 
– Uczynił to bez jakiejkolwiek konsultacji, bez zgody twórcy czyli reżysera i scenarzysty, jak i producenta. Naruszył tym samym prawa autorskie i osobiste twórcy, jak i prawa autorskie oraz majątkowe osób do tego uprawnionych – akcentuje adwokat.
 Przedstawiciele Fundacji Polska Ziemia zgłosili do YouTube żądanie usunięcia filmu Rafała Betlejewskiego. Po interwencji film na kanale jest już niedostępny. Fundacja żąda teraz od Betlejewskiego 15 tys. zł. na cele społeczne.
 – Dochodzenia naszych praw będziemy domagali się przed sądem. Będziemy domagali się przeprosin i wpłacenia 15 tys. zł. na rzecz Instytutu Ordo Iuris – podkreśla prezes Fundacji Polska Ziemia.
Żądanie producenta filmu „Zmierzch. Ofensywa ideologii gender” nie obyło się bez echa. Rafał Betlejewski na Facebooku napisał:Jak zauważa mec. Marcin Iwanowski publikacja Betlejewskiego była rażącym naruszenie prawa do cytatu.
– Tutaj bardziej chodzi o charakter i sposób przedstawienia tych fragmentów niż o ich ilość. Muszą one być opisane konkretnie, jako pochodzące z danego filmu, jak i muszą spełniać odpowiednią rolę w tym nagraniu, w którym są wykorzystywane, aby były one uznane za realizację prawa cytatu – wskazuje.
Rafał Betlewski nie tylko naruszył prawo autorskie, ale i zasadę dbania o dobro dziecka. Dziennikarz w swoim materiale mówiąc o rzekomej transpłciowości dziecka, pominął diagnozę autyzmu – zauważa prezes Instytutu Ordo Iuris mec. Jerzy Kwaśniewski 
– Powstaje bardzo poważna wątpliwość. Skoro mamy do czynienia z prawdopodobnym naruszeniem dobra dziecka, naruszeniem standardów procedur pomocy psychologicznej, to jaki jest faktyczny cel sporządzenia takiego materiału, jaki sporządził Betlejewski? Czy jest to rzeczywista pomoc dziecku, czy raczej – a do tego się skłaniam – jest to głos w debacie politycznej, do którego dziecko zostało instrumentalnie wykorzystane – mówi prezes Instytutu Ordo Iuris.
Autorzy filmu „Zmierzch. Ofensywa ideologii gender” czekają teraz na przeprosiny i wypłatę odszkodowania ze strony Betlejewskiego.