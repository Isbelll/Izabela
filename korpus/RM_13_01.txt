Po raz kolejny środowiska LGBT dopuściły się profanacji wizerunku Matki Bożej. Pseudoartystka z Wrocławia Dominika Kulczyńska postanowiła sprzedawać w internecie wizerunek tęczowej Maryi w kształcie narządu płciowego kobiety. Produkt określiła też wulgarnym mianem, które urąga Matce Bożej. „Im nie chodzi o tolerancję i akceptację, tylko o uderzenie we wszystkie wartości tradycyjne wspólnoty, które są drogie przygniatającej większości Polaków” – w ten sposób do tej informacji odniósł się poseł Koła Poselskiego Konfederacja Robert Winnicki. 
Film reklamujący figurkę pojawił się na jednym z portali społecznościowych. Pieniądze ze sprzedaży mają zasilać zasilić Kampanię Przeciw Homofobii.Prezes Ruchu Narodowego poseł Robert Winnicki komentując ten akt profanacji zaznaczył, że środowiska homoseksualne uderzają we wszystkie tradycyjne wartości Polaków. 
– Ofensywa ideologii LGBT, która idzie pod hasłami tolerancji i akceptacji, jest tak naprawdę ofensywą uderzającą w tożsamość, właściwie w każdą tożsamość człowieka: tożsamość płciową, seksualną, tożsamość narodową, religijną. Akty profanacji, akty uderzania we wszystko, co święte dla Polek, Polaków, katolików, będą się powtarzały, ponieważ jest to schemat, który jest znany z zachodu. Zaczynają w miarę niewinnie, a kończy się to na masowych profanacjach, kończy się to na podeptaniu, ponieważ im tak naprawdę nie chodzi o tolerancję i akceptację. Im chodzi o wywrócenie do góry nogami tak naprawdę całego porządku społecznego i uderzenie we wszystkie wartości tradycyjne wspólnoty, które są drogie przygniatającej większości Polaków – podkreślił polityk.
Wolność w państwie nie może zakładać bezkarności wobec łamania podstawowych norm społecznych – zaznaczył Robert Winnicki.
–  Już na gruncie obecnego polskiego ustawodawstwa można nie dopuszczać do parad równości, można nie dopuszczać do tego, żeby były „tęczowe piątki” w szkołach i gender studies na uczelniach, a mimo to dalej te zjawiska funkcjonują przy bierności władzy. Dlatego trzeba zmienić również ustawodawstwo, które będzie ostrzej penalizowało tego typu zachowania. Nie może być zgody na to, żeby przestrzeń publiczna została zawłaszczona przez tych, którzy chcą zniszczyć to, co stanowi o polskiej tradycji, tożsamości czy religijności – akcentował poseł.
Doniesienie do prokuratury w sprawie skandalicznej figurki złożył lider Młodej Prawicy Jan Strzeżek. Podobne działania zapowiedział poseł PiS-u Dominik Tarczyński, a także Młodzież Wszechpolska oraz instytut Ordo Iuris.