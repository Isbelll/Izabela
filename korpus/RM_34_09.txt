Na antenie TV Trwam rusza dziś emisja kolejnych odcinków programu „Antykultura”. Reportaż ujawnia źródła ideologii gender oraz prawdziwe oblicze tak zwanej poprawności politycznej. Premiera odcinka o godzinie 17.30.


Cykl reportaży „Antykultura” skupia się na marksizmie – ideologii, która ponownie próbuje wedrzeć się w codzienne życie ludzi. Drugi sezon ukazuje początki wielkiej rewolucji – reformację Marcina Lutra.

– Protestantyzm, jak sama nazwa wskazuje, jest ruchem protestu, odrzucenia, pewnych istotnych elementów katolicyzmu. […] Mówiąc najprościej, protestantyzm to jest katolicyzm bez Najświętszej Panienki, bez Maryi – mówią prelegenci „Antykultury”.

Tuż po reformie Marcina Lutra nastąpiła rewolucja francuska, która wzmogła proces laicyzacji niegdyś głęboko religijnej Europy.

– Protestantyzm był niewyobrażalną rewolucją w dziejach Europy, wstrząsem, który otworzył wszystkie procesy, które znamy później w XVIII, XIX czy XX0 wieku – powiedział prof. Mieczysław Ryba.

Reportaż przybliża również takie zagadnienia jak propaganda sowiecka i antypolska na Zachodzie, upadek praworządności w Unii Europejskiej, narastająca cenzura, ofensywa ruchu LGBT czy radykalny ekologizm.