Przemysław Staciwa: Zawiodła się pani na Grzegorzu Schetynie?

Hanna Zdanowska, prezydentka Łodzi: Od najbliższych wyborów zależy los Polek i Polaków. Tak ważne rzeczy, jak ustalanie list wyborczych w poszczególnych regionach, powinny więc odbywać się w zgodzie i atmosferze konsensusu. Miarą sukcesu jest zespołowa gra całej listy. Ponad 70 proc. głosów oddanych na mnie w wyborach samorządowych było efektem współpracy wszystkich ze wszystkimi. Moim marzeniem było podobne procedowanie list wyborczych do polskiego parlamentu. I miałam na tę układankę pomysł. Na liście były osoby z różnych środowisk i stronnictw politycznych. Były tam nazwiska niekoniecznie znane w całej Polsce, ale kojarzące się z walką o Łódź i całe województwo. Wniosłyby świeżość i zawalczyłyby o świetny wynik.Na łódzkiej liście zabrakło choćby liderki Nowoczesnej i łodzianki, Katarzyny Lubnauer. Nieoficjalnie mówi się, że to pani zasługa.

To nieprawda. Chciałam, by pani Katarzyna startowała z Łodzi. Uważałam też za najlepsze rozwiązania, by pierwsze miejsce przypadało osobie wskazanej przez Platformę Obywatelską.

Na przykład Cezaremu Grabarczykowi.

Lub osobie spoza polityki, ale jednoznacznie kojarzonej z samorządem. Moim pomysłem było przedstawienie list na czele z osobami, które zachęciłyby ludzi do głosowania na nas, tak jak miało to miejsce w wyborach samorządowych.Przewodniczący Klubu Parlamentarnego PO-KO Sławomir Neumann twierdzi, że lansowała pani defensywną wizję, a opozycja wystawiła kandydatów, którzy mają walczyć o zwycięstwo.

To niesprawiedliwa ocena osoby z Warszawy, która nie zna naszego miasta. Uważam, że obecna lista nie jest skrojona na miarę możliwości i ambicji Łodzi i łodzian.

Jak podobają się pani przedstawione przez Grzegorza Schetynę „trójki” we wszystkich okręgach?

Nie chcę komentować poczynań Grzegorza Schetyny. To jego decyzje.Po częściowej publikacji list PO-KO zrezygnowała pani z udziału w sztabie wyborczym Koalicji Obywatelskiej, w którym była pani odpowiedzialna za sprawy społeczne, ekologię i rewitalizację. Liderzy Platformy chcą pani powrotu. Trwają w tej sprawie jakieś rozmowy?

Ja zawsze jestem gotowa do rozmowy. Dla obrony demokracji w naszym kraju zrobię wszystko, ale muszę widzieć, że sprawy idą w dobrym kierunku. Wtedy będę walczyła jak lwica.

Jak do momentu państwa poróżnienia przebiegały prace w sztabie?

Zabrałam się od razu do pracy. Na mój wniosek przy Unii Metropolii Polskich została powołana specjalna komisja ds. opracowania strategii ekologicznej dla naszego kraju. Jestem przewodniczącą tej komisji. Chcemy, by duże miasta stały się liderem tych zmian, a także pomagały mniejszym, przekazując im wiedzę i doświadczenie.Czy po tym konflikcie rozważa pani odejście z Platformy Obywatelskiej?Nie biorę tego pod uwagę. Współtworzyłam to być może za duże słowo, ale byłam przy Platformie od samego początku. Jestem wierna swoim ideałom. Wciąż widzę szansę na wygraną sił demokratycznych z PiS. Chodzi o to, by konsekwentnie i skutecznie walczyć o swoje ideały. Dla mnie to wolność i równość.

Jeśli porównać pani polityczną działalność do aktywności większości prezydentów dużych miast wywodzących się z Platformy Obywatelskiej, to widać, że starała się pani dystansować od szyldu partyjnego i wojny na górze. W momencie, kiedy stanęła pani na pierwszej linii, pani wizja i pomysły zostały szybko odtrącone.

Skupiam się przede wszystkim na Łodzi, bo mamy tu masę rzeczy do zrobienia. 10 lat temu wszyscy postawili na Łodzi krzyżyk, powszechnie mówiono, że to miasto nie ma szans na dobre funkcjonowanie. Ja obiecałam mieszkańcom, że postawię je na nogi i to nam się wspólnie udało, bo ja, jeżeli za coś się biorę, to z pełną determinacją. To było dla mnie najważniejsze. Łódź cały czas się zmienia i jeszcze wiele przed nami.

Angażowanie się w politykę centralną w trudnym dla miasta okresie jest bardzo ciężkie. Tym bardziej, że ja nie walczę o nic dla siebie, politykiem jestem tylko wtedy, gdy to korzystne dla miasta i mieszkańców. Nie mam żadnych politycznych ambicji, w przeciwieństwie do wielu moich kolegów. Skupiłam się na Łodzi, przez co moja polityczna aktywność mogła być mniej widoczna.Teraz stała się jednak pani bardziej widoczna.

Mam świadomość, że obóz władzy – jeśli wygra kolejne wybory – przystąpi do niszczenia samorządów. To już zaczyna się dziać, choćby poprzez ograniczanie nam wpływów budżetowych. Przerzuca się na nas kolejne obciążenia wynikające z obietnic składanych przez Prawo i Sprawiedliwość. Samorządy zaczynają się dusić, stąd moja aktywność.

Podczas gdańskich obchodów wyborów czerwcowych prezydent Aleksandra Dulkiewicz powiedziała, że jeśli PiS wygra kolejną kadencję, samorządów nie będzie. Nie za mocna diagnoza?

W pełni się z nią zgadzam. Nie będzie samorządu, do którego przywykliśmy. Przestaną istnieć małe ojczyzny wolne od polityki krajowej i emocji związanych ze sprawami światopoglądowymi. Zaciśnięcie pętli na samorządach doprowadzi do tego, że nie doczekamy się wyremontowanych i nowych dróg, dobrej oferty edukacyjnej czy podnoszenia jakości życia obywateli. Będziemy zobligowani do realizacji zobowiązań narzuconych przez rząd – zobowiązań za którymi nie idą dodatkowe pieniądze z budżetu państwa.

Jak pani patrzy na fiasko rozmów koalicyjnych w obozie demokratycznym?

Ta sytuacja bardzo mnie boli. Od początku byłam orędowniczką jak największej koalicji. Wiem, że to trudne, ale chciałam, abyśmy odstawili na bok wszelkie spory światopoglądowe. W przypadku wygranej sił demokratycznych powinno się dla tych spraw utworzyć obowiązkowe referenda. Światopogląd nie powinien być osią kampanii parlamentarnej. Tymczasem tematy te zdominowały naszą politykę, co jest na rękę rządzącym, ponieważ umykają nam inne tematy.

Teraz prawdziwym wyzwaniem jest na przykład klimat. Obecnie zmienia się bardzo szybko – nie pamiętam takiego tempa. Z kolei gospodarka zaczyna wyhamowywać, pojawiają się pierwsze problemy, spada poziom inwestycji. Źle funkcjonuje służba zdrowia, PiS wprowadził chaos w edukacji, nasza dyplomacja praktycznie nie istnieje. Mieszkanie plus to wielka propagandowa wydmuszka, stanęła budowa autostrad i dróg ekspresowych, w aptekach brakuje lAle dyskusję o sprawach światopoglądowych rozpoczął nie kto inny jak politycy Platformy i  Nowoczesnej – prezydent Warszawy Rafał Trzaskowski i wiceprezydent Paweł Rabiej. Popełnili błąd?

Dyskusja o karcie LGBT+ jest zbyt emocjonalna. Większość rzeczy z warszawskiej deklaracji zostaje w Łodzi wdrażana w ramach konsensusu społecznego. Opracowujemy całą politykę antydyskryminacyjną – jest w trakcie wdrażania. In vitro, edukacja seksualna i wiele innych elementów – my to tutaj mamy. I to funkcjonuje.

Nie ma w Łodzi hostelu interwencyjnego dla mniejszości seksualnych, o co zabiega Rafał Trzaskowski. Zbyt kontrowersyjne?

Uważam, że trzeba rozwiązywać ludzkie problemy, a nie robić z tego medialnego szumu. Zróbmy to, niech działa…

Po cichu?

Normalnie. Na sesji rady miejskiej, poprzez rozmowy.eków. Państwo PiS po prostu nie działa.