Trwa ofensywa ideologii LGBT. Prawdę o zagrożeniach, jakie za sobą niesie próbują jednak zakrzyczeć liberalno-lewicowe media i politycy.

Ta lipcowa zapowiedź szefa Platformy Obywatelskiej Grzegorza Schetyny budzi niepokój.

– Związki partnerskie – najwyższy czas je wprowadzić – powiedział Grzegorz Schetyna.

Liberalno-lewicowe media i politycy próbują wmówić społeczeństwu, że to coś zupełnie normalnego. Przekonują też, że nie ma czegoś takiego, jak ideologia LGBT.

 „Nie ma czegoś takiego jak ideologia LGBT, tylko są ludzie, którzy są gejami, lesbijkami i mają prawo do zwykłego, normalnego życia na w pełni równych prawach, jak każdy inny” – mówiła w jednym z wywiadów poseł Joanna Mucha z PO.

Była poseł Nowoczesnej Joanna Scheuring-Wielgus napisała nawet w tej sprawie list do przewodniczącego KEP ks. abp. Stanisława Gądeckiego.

„Jako posłanka chciałam się z nim spotkać i wytłumaczyć, że nie ma czegoś takiego, jak ideologia LGBT. Abp dzisiaj nie zastałam, więc zostawiłam pismo” – napisała na Twitterze Joanna Scheuring-Wielgus.


Mówienie, że nie ma czegoś takiego, jak ideologia LGBT to jednak przemyślana taktyka.

– Mówię „nie ma ideologii, więc nie ma o czym dyskutować – zatem nie można nas krytykować, nie można formułować przeciwko nam żadnych tez, bowiem zawsze uderzacie w ludzi, a nie w idee”. Takie usytuowanie jest dla nich bardzo wygodne – stwierdził socjolog prof. Arkadiusz Jabłoński.

Środowiska LGBT swoją ideologię coraz śmielej manifestują na tzw. marszach równości. Podnoszone tam hasła i okrzyki to wyrażanie idei – wskazał prof. Arkadiusz Jabłoński.

– To nie jest zbiór przypadkowych idei, one się układają w pewien program, zatem możemy to nazwać ideologią – zauważył socjolog.

Prawdę o tym, czy coś jest ideologią czy nie ukazują mechanizmy działania – wskazał konsultor rady ds. rodziny KEP Henryk Kuczaj. Ideologia nie kieruje się kategorią prawdy tylko własnym interesem.

– Tutaj wyczerpują się znamiona ideologii, gdzie ten własny interes ponad wszystkimi jest forsowany. (…) Odrzucenie prawdy o naturze człowieka, o małżeństwie jako związku mężczyzny i kobiety, o rodzinie jest ewidentnym przykładem budowania tej struktury na fałszu – mówił Henryk Kuczaj.

A to główne założenia ideologii LGBT. Do tego dochodzi walka z Kościołem, liczne profanacje i ataki na księży.

– To, co reprezentują te środowiska, przyjmuje znamiona seksualnego terroryzmu wymierzonego w pierwszym rzędzie w dzieci – poprzez chęć ukształtowania ich świadomości – można powiedzieć zdeprawowania. Jest to jednocześnie atak w małżeństwo, rodzinę i Kościół – stwierdził konsultor rady ds. rodziny KEP.

Przed tym musimy się bronić. Nie możemy dać się zastraszyć – apelował w czwartek na Jasnej Górze delegat ds. nuncjatur w Sekretariacie Stanu Stolicy Apostolskiej ks. abp Jan Romeo Pawłowski.

– Polska pozostaje wierna, zwłaszcza dzisiaj w tych skomplikowanych czasach, gdy ludzie źli poprzez liczne układy, powiązania, kalkulacje i judaszowe pieniądze chcą z Polski i Polaków zrobić pseudonowoczesne społeczeństwo, które odrzuci prawdziwe wartości wpisane przez Boga-Stwórcę w serce, w naturę każdego człowieka. A będzie się kierować instynktami, teoriami bez sensu, pogmatwanymi układami socjopolitycznymi czy ideologiami zrodzonymi często w chorych umysłach – mówił ks. abp Jan Romeo Pawłowski.

Ofensywa ideologii LGBT staje się coraz bardziej agresywna. Dowodem tego jest chociażby publiczne symulowanie zabójstwa księdza arcybiskupa Marka Jędraszewskiego w jednym z poznańskich klubów dla homoseksualistów. Metropolita krakowski jest nieustanie atakowany za głoszenie prawdy o zagrożeniach, jakie niesie za sobą ta ideologia.

– Nie możemy się na to zgodzić przez milczenie, brak odwagi, koniunkturalizm i konformizm, dla „świętego spokoju” – powiedział ks. abp Marek Jędraszewski.

Postulaty tych środowisk, jak pokazuje przykład Czech, są coraz groźniejsze. To nie tylko legalizacja związków homoseksualnych czy adopcja dzieci – czescy pedofile chcą uznania ich za kolejną „mniejszość seksualną”.



