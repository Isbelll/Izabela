Środowiska homoseksualne coraz mocniej uderzają w pasterzy Kościoła. Wszystko przez ujawnienie prawdziwych intencji, jakimi kierują się pionierzy ideologii LGBT. W ostaniem czasie nieustannej nagonce poddawany jest ks. abp Marek Jędraszewski, metropolita krakowski. Dochodzi też do niepokojących incydentów.

Jednym z nich jest ten, który miał miejsce w gejowskim klubie w Poznaniu. Transseksualista podciął gardło kukle z wizerunkiem ks. abp. Sprawą zajęła się prokuratura. [czytaj więcej] 

Red. Katarzyna Orłowska-Popławska z Naszego Dziennika zwróciła uwagę na antenie TV Trwam, że ścieżka agresji przebiega od słowa do czynu. Dlatego też dziennikarka z zadowoleniem przyjęła decyzję prokuratury o zajęciu się sprawą z urzędu.

– To są rzeczywiście bardzo niebezpieczne rzeczy. Cieszę się, że prokuratura zajęła się tym z urzędu, bo początkowo mieliśmy sygnały, że czekamy za zawiadomienie. Jest to rzecz, która stała się w przestrzeni publicznej, prezentowana była w gejowskim klubie, widziało to ileś osób na żywo. To rzecz karygodna i absolutnie nie do obrony – podkreśliła Katarzyna Orłowska-Popławska.

Ks. abp Marek Jędraszewski jest atakowany przez środowiska lewicowe i homoseksualne za słowa o ideologii LGBT, którą nazwał „tęczową zarazą”.
Jednocześnie wsparcie dla metropolity krakowskiego wyrazili księża biskupi z Polski, ale też zagranicy. Słowa uznania dla ks. abp. płyną także od wielu organizacji społecznych. [czytaj więcej] 