zef struktur Platformy Obywatelskiej w województwie lubelskim złamał ustawę antykorupcyjną i zostało to potwierdzone prawomocnie i ostatecznie przez Naczelny Sąd Administracyjny – powiedział prof. Przemysław Czarnek, wojewoda lubelski w czwartkowym wydaniu „Polskiego punktu widzenia” na antenie Telewizji Trwam.Naczelny Sąd Administracyjny orzekł, że prezydent Lublina Krzysztof Żuk powinien stracić mandat, ponieważ złamał ustawę antykorupcyjną, zasiadając w radzie nadzorczej spółki PZU Życie.

– Szef struktur Platformy Obywatelskiej w województwie lubelskim złamał ustawę antykorupcyjną i zostało to potwierdzone prawomocnie i ostatecznie przez Naczelny Sąd Administracyjny – podkreślił prof. Przemysław Czarnek.

Gość „TV Trwam” wskazał, że po wystąpieniu CBA do Rady Miasta Lublina z wnioskiem o wygaszenie mandatu Krzysztofa Żuka, rada – składająca się w większości ze zwolenników prezydenta – nie podjęła takiej uchwały.

– Ja bezzwłocznie zarządzeniem zastępczym wygasiłem mandat prezydenta Żuka, dlatego że sprawa była całkowicie zero-jedynkowa. Zgodnie z przepisami prawa prezydent miasta nie mógł zasiadać w radzie nadzorczej spółki, która nie należała do Skarbu Państwa i spółki, do której nie był delegowany przez inny podmiot, będący własnością Skarbu Państwa – zaznaczył wojewoda lubelski.

Samorządowiec przypomniał, że przez trzy lata prowadzone były przeciwko niemu kampanie organizowane przez zwolenników Krzysztofa Żuka.

 – Wielokrotnie organizowana była kampania przeciwko mnie osobiście, jako wojewodzie, przeciwko CBA, przeciwko obecnej formacji rządzącej. Że jest to sprawa polityczna, że absolutnie nie ma naruszenia prawa. To jest typowe podejście Platformy Obywatelskiej do rzeczywistości – przekłamywać, zakłamywać, a najlepiej jeszcze oczerniać tych, którzy mówią zupełnie coś innego w zgodzie z rzeczywistością – dodał.

W Lublinie środowiska prawicowe zbierają podpisy przeciwko homoseksualnej paradzie. Prof. Przemysław Czarnek podkreślił, że jest to przede wszystkim walka z ideologią LGBT.

– Tu chodzi o walkę z ideologią LGBT, z czymś, co można nazwać rewolucją seksualną i kulturową na ulicach polskich miast. To, że ta rewolucja postępuje, to, że przynosi fatalne skutki społeczne i można powiedzieć – prowadzi do dekompozycji społeczeństw Zachodu, jest widoczne już na ulicach Niemiec, Francji, Wielkiej Brytanii i Stanów Zjednoczonych, w niektórych co najmniej stanach. My tego nie chcemy. Ludzie w Polsce chcą normalności – zauważył wojewoda lubelski.