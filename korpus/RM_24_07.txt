W polskich szkołach organizowany jest dziś tzw. „tęczowy piątek” czyli indoktrynacyjna akcja środowisk LGBT. Sprzeciw wobec tej inicjatywy wyraziła już Konferencja Episkopatu Polski.

Akcja pod nazwą „tęczowy piątek” jest przeprowadzana przez Kampanię Przeciw Homofobii. Według informacji KPH w tegorocznej akcji uczestniczą nauczyciele i uczniowie z 211 szkół. W placówkach tych odbywają się „lekcje”, których głównym tematem jest – „akceptacja i otwartość na uczniów i uczennice LGBTQI”.

Ministerstwo Edukacji Narodowej apeluje, aby przypadki organizowania tzw. „tęczowego piątku” bez zgody rodziców, były zgłaszana do kuratoriów i ministerstwa – komentuje senator Prawa i Sprawiedliwości Artur Warzocha.

– Ja, jako rodzic, nie życzę sobie tego, żeby moje dziecko było w ten sposób indoktrynowane. Ja na to zgody nie wyrażam. Gdyby doszło do czegoś takiego w przypadku szkoły, do której uczęszcza moje córka po prostu tego dnia by nie poszła do szkoły. Zgadzam się z tą interpretacją, że to jest nielegalne, z interpretacją minister edukacji narodowej, tylko dalej jest pytanie, co potem. Jeżeli np. ktoś naruszy ten przepis i bez takiej zgody rodziców zorganizuje coś takiego. Powinien być drugi krok, dlatego że inercja ze strony organu nadzoru, czyli kuratora oświaty, może powodować taką zachętę do dalszych działań – podkreśla Artur Warzocha.

Konferencja Episkopatu Polski zaznacza, że należy powiedzieć stanowcze „nie” indoktrynacji dzieci i młodzieży. Episkopat apeluje o sprzeciw wobec źle rozumianej tolerancji i seksualizacji najmłodszych.