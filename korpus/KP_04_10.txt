W foliarskim internecie trwa wielki spór o to, kto tak naprawdę jest odpowiedzialny za aktualną pandemię koronawirusa. Chińczyk jedzący feralny rosół z nietoperza? Bill Gates walczący za pomocą 5G o depopulację świata? A może to Amerykanie, którzy chcąc wybić Chińczyków bronią biologiczną, nasikali pod wiatr i sami teraz zbierają swoje epidemiczne żniwo? Kto wywołał tę zarazę?

Dziś dajemy wam pełny przegląd konspiracyjnych teorii na temat koronawirusNa początku był Bill Gates, a wirus był u Billa, a Bill był wirusem. Nienawidzący ludzi i świata tak bardzo, że nie wystarczyło mu stworzenie systemu Windows i doprowadzenie do globalnej dominacji pecetów. Amerykanin miał jeszcze jeden plan. Pazerny kapitalista Gates zapragnął na naszym cierpieniu dodatkowo zarobić. Czyli być jak Jarosław Kaczyński w najlepszych latach – najpierw samemu stworzyć problem, a potem go rozwiązać i zgarnąć premię zbawcy. Czyli najpierw zatruć ludzkość zarazą, a zaraz potem ją zaczipować, przymusowo wszczepić autyzm, kontrolować nosicieli za pomocą sieci telekomunikacyjnej. Po co? Żeby przeprowadzić selektywną depopulację na globalnej rampie Covid-19.

Coś w ten deseń zdają się twierdzić liczni polscy i zagraniczni „przebudzeni” i „świadomi” antyszczepionkowcy. Lider duchowy Eurazjatów Aleksandr Dugin promuje hashtag #killbill wcale nie dlatego, że tak lubi kino Tarantino. Podobnie Bilon z Hemp Gru i część posłów Konfederacji na czele z Grzegorzem Braunem, a ostatnio do krainy foliowej czapeczki dobili radośnie piosenkarka Edyta Górniak i muzyk jazzowy Leszek Możdżer.a. Za darmo. By wygrała prawda, dobro i zdrowie powszechne. No właśnie, sieci telekomunikacyjne. Ataki na maszty nadawcze, tysiące filmików z żółtymi napisami i raper Kali nie mogą się mylić. Najnowszym narzędziem depopulacji w rękach demonicznego tajnego globalnego rządu, czyli Nowego Światowego Porządku (NWO), jest właśnie telefonia 5G, która w tajemniczy i nieznany dotąd naukom medycznym sposób tłumaczy, jak na koronawirusowe zapalenie płuc chorujemy za pośrednictwem anten. Pastor z Florydy za koronawirusa wini Żydów, którzy nienawidzą Jezusa i chcieli obalić Trumpa. Naziści akceleracjoniści z kolei nawołują swoich, by chodzili kaszleć na klamki synagog, co by zarazić jak najwięcej Żydów.

Jedni z pierwszych nowojorczyków, którzy zarazili się koronawirusem, byli Żydami z ortodoksyjnych społeczności w Nowym Jorku i okolicach. Odbyło się kilka wesel i pogrzebów z pogwałceniem nakazów zdrowia publicznego i to wystarczyło, żeby posypały się oskarżenia o roznoszenie zarazy i lekkomyślność.

Liga Przeciw Zniesławieniom (ADL) opublikowała raport wskazujący, że w 2019 r. było więcej incydentów antysemickich niż w jakimkolwiek roku, odkąd zaczęli je śledzić w 1979 r.  Teoriospiskowcy uważają, że istnieje „program syjonistyczny” mający na celu depopulację świata poprzez zabicie ogromnej liczby ludzi, a koronawirus jest częścią tego planu. Izrael lub Żydzi opracowali więc koronawirusa i obwinili Chiny o próbę rozpoczęcia trzeciej wojny światowej.

Na skrajnej prawicy ciągle utrzymuje się linia wiodąca wprost ze średniowiecza, czyli dżuma–tyfus–Żydzi. Tym razem padło na Covid-19. Izraelski rabin Meir Mazuz z kolei uważa za przyczynę pandemii gejowskie imprezy, a zgadza się z nim ukraiński prawosławny patriarcha Filaret. Wtóruje im wrocławski ksiądz Leonard Wilczyński, który zadeklarował podczas kazania w parafii św. Michała Archanioła, że antybakteryjne maski i żele nie pomogłyby nam w walce z koronawirusem, ponieważ tylko modlitwa może naprawdę chronić ludzi. Wyjaśnił, że epidemia jest boską karą dla żyjących w grzechu: homoseksualistów, par żyjących razem bez małżeństwa i tych, którzy „mordują nienarodzone dzieci”.

Jak nie Wrocław, to Ghana. Jak nie katolicy, to muzułmanie. Islamska Misja Ghany wezwała do „interwencji Allaha przeciwko koronawirusowi”, ale zrzuciła winę za rozprzestrzenianie się wirusa na społeczność LGBT. „Ważne jest, abyśmy uznali nasze grzechy przeciw światu”, ogłosili, „zwłaszcza te najbardziej odrażające akty, takie jak homoseksualizm, lesbijstwo, transpłciowość, niszczenie zbiorników wodnych i lasów”.

Zwracając się do narodu w sprawie Covid-19 główny imam Ghany, szejk Osman Sharubutu, nazwał społeczność LGBT „demoniczną” i wezwał prezydenta kraju, aby zakazał wszelkich spotkań homoseksualistów. Zasugerował, że ich niepożądane zachowanie ułatwi rozprzestrzenianie się chorób związanych z koronawirusem.

Mniej więcej takie same fantazje można było zauważyć też w indyjskim Hajdarabadzie i w ugandyjskiej Kampali. Jak widać, kiedy nie wiadomo, czemu ktoś kaszle, to dość szybko lokalni geniusze wpadają na pomysł, że to przez homoseksualizm, co może byłoby rewolucją w epidemiologii, gdyby choć w procencie było prawdą.

I tak oto zamiast przestać pożądać stosunku z osobami tej samej płci, musimy cierpliwie czekać na szczepionkę.