Dyskusja sprowokowana przez Dziennik znaleziony w błękicie Marka Susdorfa odbędzie się w czwartek, 29 stycznia, gdzie o melancholii, związkach, uwikłaniu w religię i innych zagadnieniach obecnych w powieści porozmawia z autorem Przemysław Minta.
 
 
Druga publikacja Susdorfa to literatura nieograniczona tekstem, wokół którego autor zbudował narrację wizualną. Sesja zainspirowana przez Dziennik znaleziony w błękicie zawiera fotografie przedstawiające autora operującego rekwizytami złożonymi z kawałków mięsa i innych szczątek zwierzęcych. Nagi, w teatralnym makijażu przypomina mima wyłonionego z makabreski – interesującą popkulturową figurę pełną sprzeczności.
 
 
Spotkanie z autorem Markiem Susdorfem prowadzone przez Przemysława Mintę odbędzie się w czwartek, 29 stycznia o godzinie 19.00 w Świetlicy Krytyki Politycznej w Trójmieście, Gdańsk, ul. Nowe Ogrody 35, II p.
 
 
Melancholia to stan zakorzenienia w przeszłości. Żeby zakończyć trwanie melancholii, trzeba przeżyć żałobę. Tą książką chciałem powiedzieć, że dla mnie istnieje ciało. W duszę, taką jak ją po chrześcijańsku rozumiem, wolę nie wierzyć. Generalnie wolę nie wierzyć. (Marek Susdorf)
 
 
Książkę można czytać na dwa sposoby: [dosłownie] jako realistyczną narrację o zemście porzuconego chłopaka. Porzuconego nie tylko w kontekście relacji, ale również tożsamościowo, [a zarazem] opowieść o zniewoleniu przez religię, w której panuje tylko przemoc i władza, samotność oraz lęk przed bliskością. (Anna Godzińska, Szuflada.net)
 
 
Trailer książki
 
 
Marek Susdorf – rocznik 1985, studiował slawistykę w Gdańsku i Nowym Sadzie, ukończył redakcję tekstu UW i z wyróżnieniem gender studies PAN; autor prowokacyjnego Dziennika znalezionego w piekarniku i projektu literackiego Gawiedzi nadwiślańskiej kilka słów o…; publikował m.in. w „Zadrze” i na łamach Feminoteki.
 
 
Przemysław Minta – prawnik, z zamiłowania lewicowy działacz , wiceprezes Stowarzyszenia na Rzecz Osób LGBT Tolerado, entuzjasta literatury science-fiction, cyber-punk, fantasy.