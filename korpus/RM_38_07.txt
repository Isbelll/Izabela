Powiat tatrzański to kolejny samorząd, który przyjął Samorządową Kartę Praw Rodzin. Za inicjatywą opowiedziało się 17 radnych, jeden był przeciw a jeden wstrzymał się od głosu.
Karta przypomina o respektowaniu zapisów konstytucji dotyczących ochrony małżeństwa i rodziny. Jest także reakcją na próby szerzenia ideologii LGBT. [czytaj więcej] 

Dokument daje samorządom narzędzia, które umożliwiają umocnienie pozycji rodziny – wskazuje koordynator wdrażania Samorządowej Karty Praw Rodzin Paweł Kwaśniak.

– Samorządy, które przyjmują Kartę, zobowiązują się do nieprzeznaczania środków publicznych na projekty, które mogłyby uderzać w wartość małżeństwa i rodziny. Wiemy, że niektóre placówki kulturalne w Polsce przeznaczają środki na różne tzw. projektu kulturalne, przedstawienia itd., które nie mają z kulturą wiele wspólnego, a wręcz przeciwnie – uderzają w wartości, które wynikają z naszej chrześcijańskiej cywilizacji – podkreśla.

Samorządowa Karta Praw Rodzin obowiązuje już w 30 samorządach w Polsce, między innymi: w Białej Podlaskiej, Starym Sączu i Radomiu. Tuż przed świętami Bożego Narodzenia Kartę przyjęła także gmina Bukowina Tatrzańska. [czytaj więcej] 

Dokument jest inicjatywą między innymi: Centrum Życia i Rodziny, Instytutu na Rzecz Kultury Prawnej „Ordo Iuris” oraz Fundacji Mamy i Taty.