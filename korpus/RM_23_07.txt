Wobec ofensywy środowisk LGBT+ w szkołach potrzebne jest konkretne działanie, które obroni dzieci przed szkodliwą ideologią. Stąd zrodziła się inicjatywa szkoleń „Stop Seksualizacji Naszych Dzieci”. 

Seksedukatorzy chcą przeprowadzić w szkołach zajęcia demoralizujące dzieci pod płaszczykiem rzekomej tolerancji i równości. Magdalena Ziętek-Wielomska z Instytutu Badawczego Pro vita bona wskazała, że w rzeczywistości mamy do czynienia z indoktrynacją najmłodszych.

– Która działa dzięki temu, że ludzie poddani takiej inwigilacji są coraz bardziej zagubieni, słabi, pozbawieni swojej tożsamości – zaznaczyła Magdalena Ziętek-Wielomska.

Takie zajęcia nie tylko demoralizują, ale także doprowadzają dzieci do złego samopoczucia i traumy. 

– Nawet już słyszeliśmy o przypadkach zajęć plastycznych dla dzieci, które później okazują się zajęciami malowania organów płciowych i oswajania z różnymi praktykami seksualnymi – powiedziałaMagdalena Czarnik ze stowarzyszenia Rodzice Chronią Dzieci.

Ideologia LGBT+ często rozprzestrzenia się w szkołach za przyzwoleniem i aprobatą grona pedagogicznego – dodała Magdalena Trojanowska, prezes wrocławskiego stowarzyszenia Rodzice Chronią Dzieci.

– Mamy przykłady takie, że rodzice wręcz byli wprowadzani w błąd przez radę pedagogiczną, która informował ich, że w ogóle nie mają żadnych praw w stosunku do swoich dzieci i dzieci muszą być indoktrynowane – podkreśliła Magdalena Trojanowska. 

Rodzice są zaniepokojeni sytuacją – zaznaczyła Joanna Malec, mama trójki dzieci.

– Chciałabym wiedzieć, na ile mogę moje dzieci obronić, jakie mam instrumenty prawne. Jaka jest istota tego zjawiska, w jaki sposób się bronić – powiedziała Joanna Malec. 

Konstytucja gwarantuje rodzicom prawo do wychowania dzieci zgodnie z własnymi przekonaniami oraz prawo do żądania ochrony od instytucji publicznych ich dzieci przed treściami demoralizującymi. A z tymi niepokojącymi praktykami mamy do czynienia także w środowisku harcerskim.

– Władze ZHP twierdzą, że osoba, która podejmuje praktyki homo-, bi-, trans- i jeszcze inne w dziedzinie seksualności może być wzorem, wychowawcą, może osiągać jak najwyższe stopnie i odznaczenia w tej organizacji – zauważył Kazimierz Przeszowski z Centrum Życia i Rodziny.

Aby ochronić najmłodszych, stowarzyszenie Rodzice Chronią Dzieci organizuje szkolenia. Jedno z nich odbyło się we Wrocławiu.

– Chcemy dać rodzicom siłę. Wyposażyć ich troszeczkę w wiadomości i w umiejętności znajdowania się w tej chwili w rzeczywistości, która jest nam po prostu serwowana – tłumaczyła prezes wrocławskiego stowarzyszenia Rodzice Chronią Dzieci.

Stowarzyszenie Odpowiedzialny Gdańsk także podjęło działania, by uchronić najmłodszych przed demoralizacją.

– Chcemy opowiedzieć o naszych doświadczeniach gdańskich, o tym, jak był wprowadzany Model na Rzecz Równego Traktowania, jak doprowadziliśmy do tego, że Wojewódzki Sąd Administracyjny stwierdził nieważność tej uchwały, jak zmobilizowaliśmy grupę rodziców wokół tej inicjatywy – mówiła Monika Baran ze Stowarzyszenia Odpowiedzialny Gdańsk.

W Warszawie prezydent Rafał Trzaskowski podpisał kartę LGBT+. Poprzez ten dokument samorząd może nakazać przeprowadzenie bardzo zwulgaryzowanej edukacji seksualnej w szkołach. Szkolenia „Stop Seksualizacji Naszych Dzieci” skierowane są nie tylko do rodziców, ale do wszystkich, którym na sercu leży dobro młodego pokolenia.

