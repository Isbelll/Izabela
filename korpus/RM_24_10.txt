Już tylko godziny dzielą nad od wyborów samorządowych. To od naszych głosów oddanych w niedzielę zależeć będzie przyszłość naszych małych ojczyzn. Tymczasem „Nasz Dziennik” przestrzega przed tym, byśmy patrzyli, na kogo głosujemy. Jak się okazuje, wielu kandydatów deklaruje swoje poparcie dla postulatów środowisk LGBT.

Wielu samorządowców stara się przypodobać skrajnej lewicy, deklarując pełne poparcie dla postulatów środowisk LGBT. Wszystko za sprawą aktywistów LGBT, którzy przez samorządy próbują narzucić swoją agresywną i sprzeczną z ładem chrześcijańskim ideologię gender. Przepytują oni kandydatów na włodarzy miast, czy podpiszą tzw. karty LGBT+, które zawierają demoralizujący program dla samorządowców. Na swoich stronach internetowych przekonują, że wybory samorządowe są ważne dla społeczności LGBT.

Lewica już zapowiada, że poprzez samorząd będzie chciała dalej finansować in vitro, wprowadzić seks-edukację, dyskryminować lekarzy ginekologów, którzy nie zabijają dzieci nienarodzonych, czy zmuszać apteki do sprzedawania środków poronnych i antykoncepcji.

Dlatego musimy wiedzieć, kogo i dlaczego wybieramy, bo nasz wybór jest jednocześnie jasną deklaracją, za jaką Polską się opowiadamy. Pamiętajmy, że celem władzy samorządowej powinno być promowanie wartości, takich jak życie, rodzina i małżeństwo jako związek mężczyzny i kobiety