Radosław Fogiel był pytany na antenie TV Trwam o to, czy PiS chce wprowadzić nowe zapisy prawne, które w większym stopniu będą chronić rodzinę i wartości. Ma to związek z propagowaniem przez środowiska homoseksualne i lewackie ideologii LGBT, która chce zniszczyć rodzinę.
– Gwarantujemy, że nie będzie zgody Prawa i Sprawiedliwości na to, żeby dzieciom niszczyć dzieciństwo, żeby wpuszczać do szkół aktywistów, którzy będą „uświadamiać” je seksualnie w wieku wręcz wczesnoszkolnym. Na coś takiego się nie zgodzimy. To, co niektórzy publicyści nazywają w uproszczeniu planem Rabieja, wiceprezydenta Warszawy, który kiedyś na którymś z portali społecznościowym napisał w przypływie szczerości, że żądania związków partnerskich dla osób tej samej płci to tylko pierwszy krok, bo następnym jest adopcja dzieci. Nie, my planowi Rabieja mówimy absolutne „NIE” – mówił Jarosław Fogiel.
W ostatnich dniach w obronie rodziny stanął prezes PiS-u Jarosław Kaczyński. Mocne słowa wybrzmiały na pikniku rodzinnym w Stalowej Woli. Lider Zjednoczonej Prawicy podkreślił, że PiS nie pozwoli na to, aby polska rodzina została rozbita, a polskie dzieci były już od przedszkola demoralizowane i seksualizowane. Jarosław Kaczyński wyraził też wsparcie dla ks. abp. Marka Jędraszewskiego. Metropolita krakowski jest atakowany za porównanie ideologii LBGT z tęczową zarazą