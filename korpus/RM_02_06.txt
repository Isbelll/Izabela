Kolejne francuskie miasto wstrzymało współpracę z polską gminą. Tym razem chodzi o miasto Kraśnik, które wydało dekret „strefa bez ideologii LGBT”. Partnerstwo trwało 15 lat.
Francuski ratusz oczekuje, że rada miasta wycofa przyjętą uchwałę. Podkreślił, że decyzja o zawieszeniu współpracy to na razie „żółta kartka”.
Decyzja Francuzów jest zaskoczeniem dla radnych Kraśnika. Wiceprzewodniczący rady Zbigniew Bartysiak liczy na to, że miasto nie wycofa się z dekretu broniącego m.in. rodziny przed ideologią gender.
– Dla mnie to jest dziwna rzecz, że nasi przyjaciele z Francji tak zrobili, ale przecież my podjęliśmy tę uchwałę i uważam, że jednak mimo wszystko z tego bym się nie wycofał, bo dla mnie ważniejsze jest to, co podjęliśmy, niż to, że Francuzi się wycofali. Ubolewamy z tego tytułu, ja również, ale bym się w życiu nie wycofał. Przykro, ale mówi się trudno – mówi Zbigniew Bartysiak.
To już drugi przypadek, kiedy francuskie miasto zawiesza współpracę z polskim samorządem. Wcześniej represje za sprzeciw wobec ideologii gender dotknęły Tuchów.