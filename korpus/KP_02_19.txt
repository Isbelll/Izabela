W Klubie Filmowym LGBT przedstawimy ważny dla kina lesbijskiego film z połowy lat 90. „Gdy zapada noc” kanadyjskiej reżyserki, Patricii Rozemy, które nieco później zrealizowała, pokazywaną także w Polsce, ekranizację „Mansfield Park” Jane Austen.

Bohaterką „Gdy zapada noc” jest Camille ( Pascale Bussieres), córka pastora, nauczycielka mitologii w protestanckim college’u. Od kilku lat jest ona związana ze swoim kolegą z pracy, Martinem (Henry Czerny). W pralni poznaje przypadkowo, pracującą w wędrownym cyrku, Petrę (Rachael Crawford), która zakochuje się w niej od pierwszego wejrzenia. Ale Camille nie chce się poddać tej miłości.