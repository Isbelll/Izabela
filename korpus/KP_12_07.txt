Kto śledzi politykę, wie, że czasem postawienie na jednej scenie przedstawicieli różnych partii jest nie lada wyczynem. Parada stworzyła wielką uliczną scenę, na której stanąć mogą wszyscy ci, którzy zgadzają się z jej dość jasno określoną agendą – serio można sobie znaleźć miejsce dla siebie.Sprite zrobił limitowaną edycję puszki z tęczowym logo, Levi’s zaprosił organizatorów warszawskiej Parady Równości do sesji zdjęciowej w ciuchach z kolekcji z tęczowymi elementami. Paradę w stolicy wspierają m.in. Google, MTV, Nielsen, IBM, Microsoft, JPMorgan, Goldman Sachs, Johnson&Johnson. W lewicowej bańce ten zestaw firm wywołał pewne poruszenie, no bo jednak są to korporacje, które nie należą do najbardziej empatycznych, szanujących klimat i prawa pracownicze. Wszystkie teksty i filmy dokumentalne o korporacjach, jakie czytaliśmy i oglądaliśmy, które nas poruszały i wkurzały, to opowieści właśnie o nich.Sprite zrobił limitowaną edycję puszki z tęczowym logo, Levi’s zaprosił organizatorów warszawskiej Parady Równości do sesji zdjęciowej w ciuchach z kolekcji z tęczowymi elementami. Paradę w stolicy wspierają m.in. Google, MTV, Nielsen, IBM, Microsoft, JPMorgan, Goldman Sachs, Johnson&Johnson. W lewicowej bańce ten zestaw firm wywołał pewne poruszenie, no bo jednak są to korporacje, które nie należą do najbardziej empatycznych, szanujących klimat i prawa pracownicze. Wszystkie teksty i filmy dokumentalne o korporacjach, jakie czytaliśmy i oglądaliśmy, które nas poruszały i wkurzały, to opowieści właśnie o nich.Tymczasem firmy te postanowiły podpisać się pod postulatami Parady Równości i iść w niej w sobotę 8 czerwca przez Warszawę. Co jest w tych postulatach? Walka z dyskryminacją, mową nienawiści, ale też równość małżeńska z prawem do adopcji dzieci, otwartość na uchodźców i obcokrajowców, żądanie nowoczesnej edukacji seksualnej, równość na rynku pracy czy domaganie się lepszej ochrony praw zwierząt (m.in. zakazu chowu zwierząt na futro, występów zwierząt w cyrkach, polowań rekreacyjnych). Postulaty są, jak widać, różnorodne. Parę korporacji uznało, że opłaca im się pokazać obok osób walczących o te dość progresywne kwestie. I nikt nie może powiedzieć, że to tylko obyczajówka (tzn. może ten, kto nie przeczyta postulatów).Kiedy spojrzałam na rozpiskę informującą, jaka platforma i jaka grupa w którym miejscu marszu idzie, pomyślałam, że nie zazdroszczę temu, kto musiał ją wymyślić. Bo przecież w Paradzie idą nie tylko korporacje. Idą też aktywiści, społecznicy, partie polityczne, ruchy społeczne. To oni zaczęli ten marsz wiele lat temu i korporacje się po prostu w pewnym momencie podczepiły. I dobrze, że podczepiają się pod Paradę Równości, a nie Marsz Niepodległości.

Partia Razem idzie przed Microsoftem, SLD tuż za blokiem antyfaszystowskim, a Wiosna za Poliamorią. Pomiędzy nimi Pracownicza Demokracja i Discovery, Greenpeace. Goldman Sachs, a tuż za nim Pracownicy dla Równości. W sumie podobnie było w poprzednich latach. Firmy miały swoje samochody, partie swoje. Było miło i spokojnie.Tegoroczną nowością warszawskiej parady będzie patronat prezydenta Rafała Trzaskowskiego. Hanna Gronkiewicz-Waltz nigdy się na to nie zdecydowała – odrzuciła wszystkie prośby o patronat, a w roku 2004 ówczesny prezydent Lech Kaczyński Parady zakazał (na nic się to zdało, bo Parada i tak przeszła ulicami miasta).

