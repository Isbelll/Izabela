nstytut Ordo Iuris złoży zawiadomienie do prokuratury w związku z profanacją rzeźby przedstawiającej wizerunek Maryi w kształcie damskich narządów płciowych.         
Środowiska LGBT po raz kolejny prowokują. Pseudoartystka z Wrocławia chciała sprzedawać w Internecie wizerunek tęczowej Maryi. Pieniądze ze sprzedaży miały zasilić Kampanię Przeciw Homofobii, która działa na rzecz osób LGBT.
Do prowokacji obniósł się na antenie Radia Maryja filozof prof. Piotr Jaroszyński. Wykładowca akademicki zwrócił uwagę, że środowiska LGBT są w zasadzie bezkarne.
– To jest ta strona, gdzie w zasadzie tego typu zachowania powinny jednak być ujęte przez prawo, które chroni – ono niby jest ujęte, tylko nie ma egzekucji tego prawa, bo okazuje się, że środowiska LGBT są nietykalne. Po prostu mogą robić, co chcą, są chronione, nie mają żadnych granic, jeśli chodzi o słowa – zaznaczył prof. Piotr Jaroszyński.
Instytut Ordo Iuris zapowiadając złożenie zawiadomienia do prokuratury w tej sprawie powołał się na artykuł 196. Kodeksu karnego dotyczący obrazy uczuć religijnych.
Doniesienie do organów ścigania złożył już lider Młodej Prawicy Jan Strzeżek. Podobne działania zapowiedzieli też: poseł PiS-u Dominik Tarczyński, a także Młodzież Wszechpolska.