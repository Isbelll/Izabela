Miasto Kraków – z pieniędzy podatników – będzie wspierać hostel dla osób LGBT. Przeciwni takiej decyzji są miejscy radni z Prawa i Sprawiedliwości. Władze miasta Krakowa zdecydowały się przeznaczyć na hostel 8 tysięcy złotych. Pieniądze do pomysłodawczyni przedsięwzięcia mają trafić w listopadzie i w grudniu. Wszystko wskazuje na to, że po nowym roku dopłaty wciąż będą kontynuowane. Pomysł spotkał się z negatywną opinią radnych PiS z Krakowa.

– Uważam, że jest to bardzo zła decyzja zważywszy na to, że wiele instytucji w mieście, działa, funkcjonuje, pomaga osobom z problemami, dlatego nie rozumiem dlaczego szczególnie prezydentowi Kuligowi zależy na promowaniu jednej grupy społecznej – mówił Michał Drewnicki, radny PiS.

Mowa tu o mężczyznach, którzy czują się kobietami.

 – Jeżeli miasto chce pomagać osobom, które mają problemy zdrowotne, w swoich rodzinach, to powinien zwracać większą uwagę na te ogólne instytucje, które pomagają każdemu, samotnym matkom, osobom, które są poszkodowane problemami alkoholowymi, a nie skupiać się na jednej kontrowersyjnej organizacji czy środowisku – powiedział krakowski radny.

Wiceprezydent Krakowa Andrzej Kulig powołuje się na tolerancję. Pomysł budowy specjalnego hostelu dla osób LGBT nie jest nowy. Wcześniej pojawił się w Warszawie.