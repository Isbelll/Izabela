Oscar Wilde – najsłynniejsza bodaj gejowska ikona. Dramaturg, pisarz, niezrównany aforysta. Dandys. Bohater najgłośniejszego coming outu w historii.

Ale film Briana Gilberta z 1997 r. to również wielka, tragiczna historia miłosna, która idealnie nadaje się na mit – aż dziw bierze, że… wydarzyła się naprawdę. Oscar – w tej roli fantastyczny Stephen Fry – na swoją zgubę zakochał się do szaleństwa w młodym, przystojnym, obdarzonym dekadenckim czarem lordzie Douglasie zwanym Bosiem (Jude Law). Nie przypuszczał, że o tym uczuciu, które „nie śmie wypowiedzieć swego imienia” będzie musiał opowiadać w sądzie..