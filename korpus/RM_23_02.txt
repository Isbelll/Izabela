Ideologia LGBT jest coraz silniejsza. Z drugiej strony to poczucie bezradności niektórych polityków jak Rafał Trzaskowski, który obiecał w Warszawie metro, stadion Skry, walkę ze smogiem, korkami, a więc wiele ważnych rzeczy, a później nie jest w stanie tego zrobić i próbuje przenieść spór na płaszczyznę ideologii – powiedział w „Rozmowach niedokończonych” na antenie Radia Maryja i TV Trwam dr Bartłomiej Wróblewski, poseł PiS, członek sejmowej Komisji Sprawiedliwości i Praw Człowieka.

W Polsce coraz szersze kręgi zatacza ideologia gender. Jej założenia to między innymi seksualizacja dzieci w szkołach, promocja środowisk LGBT czy związków jednopłciowych i adopcji przez nie dzieci. Podważa to definicję rodziny sformułowaną w konstytucji.

– Artykuł mówiący o rodzinie został sformułowany w sposób nieprzypadkowy. W tradycyjnych konwencjach międzynarodowych i pierwszych propozycjach tej konstytucji rodzina nie była definiowana, bo zakładano, że oczywistością jest, że małżeństwo to związek kobiety i mężczyzny, a rodzina to także dzieci. W latach 90. w krajach Beneluksu i Skandynawii zaczęło się to przeobrażać. W Polsce chciano postawić kropkę nad „i”. Mimo że rządziła wówczas – co warte podkreślenia – koalicja lewicowo-ludowa, to było przekonanie, że trzeba tę sprawę rozstrzygnąć na poziomie konstytucyjnym i zdefiniować małżeństwo jako związek kobiety i mężczyzny – zaznaczył dr Bartłomiej Wróblewski.

Ideologia gender prowadzi do zepchnięcia na margines tradycyjnej rodziny.

– Przedstawiając jako logiczną, możliwą, dobrą potrzebę innej alternatywy rodziny, to ostatecznie prowadzi do podmycia, podważenia tradycyjnego modelu rodziny, do małżeństw osób jednej płci, do adopcji dzieci przez pary osób jednej płci. To zjawiska, które uważam za bardzo ryzykowne i zmieniające społeczeństwo i świat w niezbyt dobrym kierunku – wskazał poseł PiS.

Dr Bartłomiej Wróblewski podkreślił, że sprawy ideowo są ważne również w kontekście najbliższych wyborów.

– PiS przedstawiło podczas swoich rządów wiele propozycji, ale zgadzam się z tym, że nie należy zostawiać z boku spraw ideowych, bo mają one olbrzymie znaczenie i to one zdecydują, jaka będzie Polska – podkreślił.

Prezydent Warszawy Rafał Trzaskowski podpisał tzw. kartę warszawską. Miałaby ona wprowadzić ideologię gender do szkół i nauczać dzieci zgodnie ze standardami WHO. Oznacza to między innymi, że dzieci już w wieku sześciu lat byłyby zmuszane do „nauki” masturbacji. Wobec takiej sytuacji protestują nauczyciele i rodzice. Nie wszyscy jednak chcą pozwolić im na wolny wybór.

– Przyczyna jest ideologiczna. Ideologia LGBT jest coraz silniejsza. Z drugiej strony to poczucie bezradności niektórych polityków jak Rafał Trzaskowski, który obiecał w Warszawie metro, stadion Skry, walkę ze smogiem, korkami, a więc wiele ważnych rzeczy, a później nie jest w stanie tego zrobić i próbuje przenieść spór na płaszczyznę ideologii – powiedział dr Bartłomiej Wróblewski.

