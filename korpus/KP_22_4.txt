Uniwersytet Krytyczny dostarcza wielowymiarowej wiedzy o świecie: sztuka i polityka, historia i socjologia, filozofia i polityka społeczna wzajemnie się tu inspirują i krytycznie pokazują społeczny świat jako całość.
Współczesna seksuologia przeżywa rozkwit. Dochodzi do rozłamów i podziałów w obrębie nauki, która niegdyś mogła być praktykowana jedynie przez medyków, później psychologów, a teraz przez innych reprezentantów/tki zawodów pomocowych. Jak wyznaczać standardy pracy z ludzką seksualnością? W jakim kierunku przesuwają się normy? Jakie wyzwania stoją przed specjalistami w erze „pigułki na wszystko“, nowych technologii oraz zmian definicji?
Wraz z zaproszonymi gośćmi będziemy rozmawiać o źródłach słabości współczesnych lewic i warunkach przywrócenia im siły. Zastanowimy się też, jak dziś definiują się rozmaite partie i ruchy lewicowe, oraz na ile te definicje i praktyki przystają do funkcjonowania współczesnych społeczeństw demokratycznych oraz przygniatających je kryzysów. Będziemy się temu przyglądać na podstawie rzeczywistości w Polsce, Francji i Niemczech.
Zajmiemy się teraźniejszością, ale będziemy też sięgać w przeszłość, wychodząc z założenia, że kto odwraca się od tradycji własnych – i innych – postaw, idei czy wartości, ten jest bardziej bezradny w konfrontacjach ze współczesnością.
Żeby wejrzeć w te kwestie, będziemy odwoływać się również do rozmaitych dzieł kultury, które ujawniają o stanie społeczeństw i jednostek to, co często umyka obserwatorom i diagnostom.
Klub Filmowy LGBT to seanse filmów o tematyce homo-, bi- i transseksualnej, których nie ma w Polsce w ‘regularnej’ dystrybucji. Po każdej projekcji gospodarze cyklu zapraszają na dyskusję wokół filmu.