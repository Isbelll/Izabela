Atak miał miejsce na dzień przed
zakończeniem wystawy, która niezakłócona trwała od 3 maja br.
Dwóch mężczyzn czekało w galerii, dopóki nie opuścili jej
odwiedzający, po czym za pomocą widelców zaczęli niszczyć
fotografie. Obecny na sali ochroniarz nie zdążył niestety
powstrzymać wandali. Policja wszczęła postępowanie. Na
poczet materiału dowodowego zabezpieczono nagranie z kamer
monitoringu.

To nie pierwszy homofobiczny
incydent wymierzony w Centrum Badań nad Kulturą Wizualną w Kijowie. W 2010
roku zamaskowani napastnicy zaatakowali uczestników dnia pamięci
ofiar przemocy przeciwko osobom transpłciowym.

Wystawa Mój pokój była częścią
Pierwszego Międzynarodowego Biennale sztuki Współczesnej w Kijowie
Arsenale 2012. Odbyła się w Centrum Badań nad Kulturą Wizualną
dzięki wsparciu Insight NGO, Fundacji Heinricha Bölla i
Ukraińskiego Fuduszu Kobiet.

Centrum Badań nad Kulturą Wizualną
na Akademii Kijowsko-Mohylańskiej jest blisko związane Klubem
Krytyki Politycznej w Kijowie.