Wzywamy polskich biskupów i polskie władze do stanowczego sprzeciwiania się antychrześcijańskiej rewolucji – ideologii LGBT, zmierzającej de facto do neomarksistowskiej dyktatury. Nie możemy na to pozwolić. Non possumus! – mówił reżyser filmowy Dariusz Walusiak w odezwie skierowanej do polskich władz oraz biskupów podczas modlitewnego spotkania w obronie ks. abp. Marka Jędraszewskiego, które odbyło się dziś w Krakowie. Modlitewne spotkanie w obronie ks. abp. Marka Jędraszewskiego odbyło się o godz. 15.00 przed siedzibą kurii przy ul. Franciszkańskiej 3 w Krakowie. Wierni zgromadzili się tłumnie, aby wyrazić swoje poparcie dla metropolity krakowskiego i podziękować mu za odważne głoszenie Ewangelii. Uczestnicy spotkania wystosowali również odezwę, której treść przedstawił Dariusz Walusiak. Podkreślił, że wierni spotkali się w miejscu, w którym już w 1994 roku papież Jan Paweł II przestrzegał przed promocją „dewiacji niezgodnych z prawem Bożym”. – Na naszych oczach głowę podnosi hydra wściekłego antyklerykalizmu atakująca katolików, szczególnie kapłanów, już nie tylko słowem, ale i czynem. Widzimy nabierającą rozpędu antykatolicką nagonkę. Widzimy agresywne ataki na księży oraz ohydne bluźnierstwa, profanacje podczas tzw. parad równości. Widzimy, że katolicki głos jest pomijany i usuwany z mediów oraz przestrzeni publicznej. Nie możemy być obojętni na falę nienawiści wobec katolików i naszych miejsc kultu – akcentował. – Wzywamy polskich biskupów i polskie władze do stanowczego sprzeciwiania się antychrześcijańskiej rewolucji – ideologii LGBT, zmierzającej de facto do neomarksistowskiej dyktatury. Nie możemy na to pozwolić. Non possumus! – mówił Dariusz Walusiak. W odezwie zaapelowano do polskich księży, aby nie bali się głosić prawdy zgodnie z Ewangelią. – Mówcie głośno o tym, co dzisiaj zagraża naszym dzieciom, naszym rodzinom, Kościołowi, a przez to Polsce i jej chrześcijańskim wartościom. Przypominajcie katolickie nauczanie Kościoła o tym, czym jest prawdziwa rodzina – podkreślał reżyser filmowy. W odezwie padł również apel do polskich władz do sprzeciwu wobec tych, którzy walczą z chrześcijaństwem. – My, polscy katolicy, żądamy od prezydenta, rządu, parlamentarzystów, sądów i prokuratury stanowczego sprzeciwiania się tym, którzy walczą z chrześcijaństwem, z Kościołem, z polską tradycją i moralnością, którzy obrażają naszą Matkę – Maryję, Królową Polski, którzy walczą z polską rodziną, którzy chcą deprawować nasze dzieci – zaznaczył Dariusz Walusiak. Panie prezydencie, panie premierze, posłowie i senatorowie! Żądamy od was konkretnych działań – akcentował reżyser filmowy. – Natychmiastowego wypowiedzenia genderowej konwencji stambulskiej, szybkiego – jeszcze w tej kadencji – przyjęcia ustawy o zakazie szkodliwej edukacji seksualnej, wprowadzenia prawa zakazującego promowania dewiacji na polskich ulicach oraz bezwzględnego ścigania i karania tych, którzy bezczeszczą polskie świętości – wskazał Dariusz Walusiak. Odezwa polskich katolików zgromadzonych pod krakowską Kurią Metropolitarną My, polscy katolicy, zgromadziliśmy się w Krakowie by bronić arcybiskupa Marka Jędraszewskiego wiernego Bogu i Ewangelii, a także by stanąć w obronie całego polskiego Kościoła, którego część stanowi każdy z nas. Spotykamy się przed Kurią pod oknem Jana Pawła II, który już w 1994 roku przestrzegał przed promocją „dewiacji niezgodnych z prawem Bożym”. Na naszych oczach głowę podnosi hydra wściekłego antyklerykalizmu atakująca katolików, szczególnie kapłanów, już nie tylko słowem, ale i czynem. Widzimy nabierającą rozpędu antykatolicką nagonkę. Widzimy agresywne ataki na księży oraz ohydne bluźnierstwa i profanacje podczas tak zwanych parad równości. Widzimy, że katolickie głosy są pomijane i usuwane z mediów oraz przestrzeni publicznej. Nie możemy być obojętni na falę nienawiści wobec katolików i naszych miejsc kultu. Tylko w ubiegłym roku ponad trzydzieści polskich kościołów, kaplic i katolickich cmentarzy zostało sprofanowanych! W tym roku zaczęły się też brutalne napady na kapłanów! Nie możemy na to pozwolić! Non possumus! Po wściekłych atakach na arcybiskupa Marka Jędraszewskiego zdecydowaliśmy się wyjść na ulice, by przypomnieć, że my, katolicy, jesteśmy polskimi obywatelami! Że chroni nas prawo! Z tego miejsca pamiętającego spotkania Polaków ze świętym Janem Pawłem II oraz Jego następcami papieżami Benedyktem XVI i Franciszkiem wzywamy polskich biskupów i polskie władze, do stanowczego przeciwstawienia się antychrześcijańskiej rewolucji,  ideologi LGBT zmierzającej de facto do neomarksistowskiej dyktatury! Nie możemy na to pozwolić! Non possumus! Wzywamy także polskich biskupów, by zajęli się również tymi środowiskami katolickimi, które dawno już odstąpiły od ortodoksji i stanęły wręcz w pierwszym szeregu rewolucji obyczajowej, promując homo-herezję i przez swe działania  rozmywają grzech i wprowadzają zamęt wśród wiernych. Nie możemy na to pozwolić! Non possumus! Z tego miejsca wołamy do polskich księży nie bójcie się głosić prawdy zgodnie z Ewangelią, mówcie głośno o tym co dzisiaj zagraża naszym dzieciom, rodzinom, Kościołowi, a przez to Polsce i jej chrześcijańskim wartościom! Przypominajcie katolickie nauczanie Kościoła o tym czym jest prawdziwa rodzina i co grozi za grzechy sodomskie, i sianie zgorszenia.  Pamiętając jednak słowa świętego Pawła , że: „Nie toczymy bowiem walki przeciw krwi i ciału, lecz przeciw (…) pierwiastkom duchowym zła”. Nasz apel kierujemy również do rządzących! My, polscy katolicy, żądamy od prezydenta, rządu, parlamentarzystów, sądów i prokuratury, stanowczego przeciwstawienia się tym, którzy walczą z chrześcijaństwem, z Kościołem, z polską tradycją i moralnością! Którzy obrażają naszą Matkę Maryję, Królową Polski! Którzy walczą z polską rodziną! Którzy chcą deprawować nasze dzieci! Panie Prezydencie, Panie Premierze, posłowie i senatorowie! Nie wystarczy nam, że nie zalegalizujecie homo-związków! Żądamy od was konkretnych działań – natychmiastowego wypowiedzenia genderowej konwencji stambulskiej, szybkiego, jeszcze w tej kadencji przyjęcia ustawy o zakazie szkodliwej edukacji seksualnej,  uchwalenia prawa zakazującego promowania dewiacji na polskich ulicach oraz bezwzględnego ścigania i karania tych, którzy bezczeszczą polskie świętości! My, polscy katolicy, zebrani pod pałacem biskupów krakowskich, w imię Boga Wszechmogącego, apelujemy również do wszystkich naszych rodaków – módlmy się za Kościół, módlmy się za Polskę, a także za wrogów Kościoła Świętego! Papież Franciszek wezwał nas abyśmy wstali z kanapy. Wstańmy więc i pokażmy promotorom rodzącej się dyktatury, że będziemy bronić naszej wiary, rodziny i ojczyzny do końca! Że będziemy bronić polskich kapłanów, polskich biskupów strzegących depozytu wiary! Nigdy się nie poddamy! Powtórzmy za świętym Janem Pawłem: Nie lękajcie się!