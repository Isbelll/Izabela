Uważam, że dużo więcej emitują CO2 Stany Zjednoczone, a także Chiny, więc Europa nakłada na siebie taki kaganiec, nie patrząc na to, co robią inne kraje. Stany Zjednoczone i Chiny rozwijają się niesamowicie, więc Europa musi zważać na to, czy takie pójście w absolutnie ideologiczne rozwiązania się opłaca. Oby nie było tak, że Europa nakładając na siebie tak wysokie normy emisji CO2 w porównaniu potem z takimi potęgami, jak Stany Zjednoczone czy Chiny, będzie mieć duże problemy – zauważyła europoseł Beata Kempa w programie „Z Parlamentu Europejskiego” na antenie Telewizji Trwam.

– Jedną z najważniejszych kwestii, z którą przyjdzie się zmierzyć jest brexit. […] Życie niesie ze sobą bardzo różne przypadki. Będzie to dość trudna technicznie do przeprowadzenia kwestia. Nadal kwestie migracji pozostają w kręgu największych problemów Unii Europejskiej. Oby był pokój na świecie, być może wtedy ta stabilizacja byłaby większa, ale niestety wszystko na to wskazuje, że te problemy będą problemami, z którymi przyjdzie Unii się borykać – wskazała poseł do Parlamentu Europejskiego.

– Uważam, że dużo więcej emitują CO2 Stany Zjednoczone, a także Chiny, więc Europa nakłada na siebie taki kaganiec, nie patrząc na to, co robią inne kraje. Stany Zjednoczone i Chiny rozwijają się niesamowicie, więc Europa musi zważać na to, czy takie pójście w absolutnie ideologiczne rozwiązania się opłaca. Oby nie było tak, że Europa nakładając na siebie tak wysokie normy emisji CO2 w porównaniu potem z takimi potęgami, jak Stany Zjednoczone czy Chiny, będzie mieć duże problemy – zauważyła gość Telewizji Trwam.

– Polska zrobiła już bardzo wiele, patrząc na to, w jakim momencie staliśmy w okresie transformacji, gdzie byliśmy krajem, który rzeczywiście emitował dużo CO2 – dodała.

Europoseł zaznaczyła, że w Parlamencie Europejskim poruszane są kwestie dotyczące Polski, związane z naciskiem pewnych lewicowych środowisk.

– Przyjęta przez Parlament rezolucja dotycząca pogwałcenia praw środowisk LGBT w Polsce jest kompletnym nonsensem. Ale oni nie przyjmują do wiadomości, że marsz LGBT był ochraniany przez 700 czy 800 policjantów; że kilka dni policja czekała na zgłoszenia osób poszkodowanych i się nie doczekała tłumów poszkodowanych; że rozesłano też wizerunki osób, które rzekomo atakowały osoby LGBT; że państwo polskie naprawdę zachowało się w sposób należyty. Ale z drugiej strony, jak mówiłam w Parlamencie Europejskim o tym, że te same grupy na tych marszach obrażają chrześcijan, obrażają nasze najświętsze wizerunki, to wtedy spotykałam się z totalnym zdziwieniem – mówiła Beata Kempa.

Zdaniem poseł do Parlamentu Europejskiego Polska powinna odejść od Konwencji Stambulskiej.

– Tam szereg pojęć jest zupełnie świadomie i celowo pomylonych. Ona w żaden sposób nie chroni ofiary przestępstw, tylko tylnymi drzwiami wprowadza pewne ideologie. (…) Trzeba pilnować Polski. To nie jest kwestia zamętu, tylko odpowiedzialności za kraj, za zapisy, za to, że za chwilę ktoś wpadnie na pomysł bardzo restrykcyjnego sprawdzania, tak jak teraz procedury praworządności są uruchamiane nie wiadomo w jakim celu – podkreśliła gość Telewizji Trwam.