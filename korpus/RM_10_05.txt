O. dr Tadeusz Rydzyk CSsR, dyrektor Radia Maryja, przestrzega przed ideologią LGBT i apeluje do rodziców, aby podpisywali oświadczenia ws. dodatkowych zajęć w szkołach.
Apel dyrektora katolickiej stacji wpisuje się w stanowisko Komisji Wychowania Katolickiego Konferencji Episkopatu Polski. Pasterze podkreślają, że dziecko nie może uczestniczyć w żadnych zajęciach z edukacji seksualnej bez zgody rodziców. Ma to związek z planowanym finansowaniem przez samorządy dodatkowych zajęć z tzw. edukacji antydyskryminacyjnej.

– Zobaczcie, co dzieje się na Zachodzie, jak wiele już tam zniszczyli. Czy chcemy, by tak zniszczyli Polskę i nasze rodziny? Dlatego nie mówmy „potem”. Trzeba działać natychmiast. Popieramy tych rodziców, którzy o tym mówią, a także to, co mówi Episkopat. Są oświadczenia i dokumenty, które musimy wypisywać, składać i żądać dobrego wychowania własnych dzieci. Pilnujcie dzieci, bo nie poznacie ich później! – zaapelował o. dr Tadeusz Rydzyk.

Na początku tego roku prezydent Warszawy Rafał Trzaskowski podpisał kartę LGBT. Tym samym zobowiązał się do wspierania działań na rzecz osób LGBT+ – tzw. edukacji antydyskryminacyjnej i antyprzemocowej w szkole.

Destrukcyjne działania wobec dzieci prowadzi także gdański magistrat. Realizowany jest program Zdrovve Love.