Połowa XIX wieku, schyłek epoki samurajów. Kano ma 18 lat i wyraźne uzdolnienia w posługiwaniu się mieczem. Trafia do elitarnej szkoły, w której kształci się siły porządkowe. Samych mężczyzn. Kano jest piękny i nieodgadniony – wywołuje zamieszanie nie tylko wśród innych uczniów, ale również wśród kadry zarządzającej. Jedni chcą go wielbić, inni „tylko” posiąść, jeszcze inni – mieć na własność. Komu uda się zdobyć względy młodzieńca?

Japoński reżyser Nagisa Oshima zasłynął m.in. bardzo śmiałymi i kontrowersyjnymi filmami z lat 70. – „Imperium zmysłów” oraz „Imperium namiętności” (za który otrzymał nagrodę na festiwalu w Cannes). W 1984 r. nakręcił głośny film „Goodbye, Mr. Lawrence” z Davidem Bowie. „Tabu” to jego ostatnie dzieło. Występujący w głównej roli Ryuhei Matsau otrzymał nagrodę za debiut roku od japońskiej Akademii Filmowej, sam film był nominowany w dziewięciu kategoriach.

Po projekcji zapraszamy do dyskusji!


Film w wersji oryginalnej z polskimi napisami.
Wstęp wolny.

__________

Klub Filmowy LGBT to seanse filmów o tematyce homo-, bi- i transseksualnej, których nie ma w Polsce w ‘regularnej’ dystrybucji. Po każdej projekcji zapraszamy na dyskusję wokół filmu.