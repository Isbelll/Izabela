Powraca sprawa projektu ustawy, która ma ułatwić zmianę płci transseksualistom. Autorami projektu są politycy Twojego Ruchu.

Jak informuje jedna z gazet, projekt z zamrażarki jeszcze w tym miesiącu trafi do specjalnie powstającej w tej sprawie komisji. Zakłada on, że o zmianę płci mogłaby się starać każda osoba powyżej 18. roku życia lub do 16., gdy dysponuje zgodą rodziców. Ponadto nie byłby wymagany wcześniejszy zabieg zmiany cech płciowych, ani terapia hormonalna, a jedynie zaświadczenie od dwóch lekarzy bądź lekarza i psychologa.

Sprawa ma ścisły związek z przesileniem politycznym, z którym mamy obecnie do czynienia – mówi poseł, prof. Krystyna Pawłowicz, konstytucjonalista.

– Wzięcie na tapetę w Sejmie skrajnie kontrowersyjnego projektu ustawy, co do którego wszystkie opinie są nastawione krytycznie może oznaczać tylko to, że rząd szykuje sobie nową koalicję. Wyrzuci PSL i szykuje sobie drugiego koalicjanta, któremu schlebia trudnymi do przyjęcia w cywilizowanym świecie projektami. Jeśli to rzeczywiście jest prawda, to może być zapowiedź nowej koalicji – podkreśliła prof. Krystyna Pawłowicz.
Projekt do Sejmu trafił 1,5 roku temu. Jak dotąd przeszedł tylko pierwsze czytanie.