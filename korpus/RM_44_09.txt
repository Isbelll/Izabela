Z danych MEN wynika, że w minionym roku akcja „tęczowy piątek” miała charakter „marginalny i nie została przeprowadzona na taką skalę, o jakiej informowali organizatorzy”. Zatem brak informowania, które szkoły biorą udział w tym wydarzeniu może mieć zwyczajnie taki powód, że tych szkół jest bardzo niewiele i podanie liczby byłoby po prostu kompromitacją dla organizatorów wydarzenia „Kampanii Przeciw Homofobii” – powiedziała w programie „Aktualności dnia” na antenie Radia Maryja Magdalena Korzekwa-Kaliszuk, prawnik i psycholog.

Akcja promowania tolerancji w szkołach, inicjowana przez Kampanię Przeciwko Homofobii – po ubiegłorocznym wzmożonym zainteresowaniu kuratoriów oświaty i części polityków – w tym roku zmienia formułę. Udział w Tęczowym Piątku nie wymaga już rejestracji.

To, że lewacka organizacja „Kampania Przeciw Homofobii” tym razem nie informuje o tym, które szkoły organizują tego typu wydarzenie, ma wytłumaczenie – szkół biorących udział jest bardzo niewiele – powiedziała Magdalena Korzekwa-Kaliszuk.

– Z danych Ministerstwa Edukacji Narodowej wynika, że w minionym roku ta akcja miała charakter „marginalny i nie została przeprowadzona na taką skalę, o jakiej informowali organizatorzy”. Zatem brak informowania, które szkoły biorą udział w tym wydarzeniu może mieć zwyczajnie taki powód, że tych szkół jest bardzo niewiele – podkreśliła prawnik.

Podanie liczby szkół, w których odbywała się w ubiegłym roku akcja „tęczowy piątek”, byłoby po prostu kompromitacją dla lewackiej organizacji „Kampania Przeciw Homofobii” – dodała.

– Choć na dziś nie wiemy dokładnie, ile tych szkół było, ale wiadomo, że było ich na tyle mało, że podanie tej liczby do informacji publicznej by było kompromitacją dla organizatorów, którzy bardzo głośno krzyczą, jakoby ta akcja była powszechna – zwróciła uwagę gość Radia Maryja.

To oczywiście nie jest tak, że nie możemy zweryfikować, które szkoły organizują tego typu wydarzenie – wskazała Magdalena Korzekwa-Kaliszuk.

– Można skontrolować to, co dzieje się w szkole. Takie kompetencje ma np. kuratorium oświaty, Ministerstwo Edukacji Narodowej. Jak najbardziej możliwa jest  weryfikacja tego, czy któraś szkoła dopuściła się złamania prawa poprzez organizację tzw. tęczowego piątku”, czyli antywychowawczej akcji – podkreśliła gość „Aktualności dnia”.