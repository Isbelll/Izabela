Film ukazuje m.in. kulisy działalności środowisk homoseksualnych i promowanej przez nie niebezpiecznej ideologii, która uderza przede wszystkim w małżeństwa, rodziny i dzieci. Jest to kontynuacja dokumentu pt. „Zmierzch. Ofensywa ideologii gender”. Jego twórcą jest Fundacja Polska Ziemia.

Różnego rodzaju organizacje coraz śmielej wkraczają do szkół, by promować treści genderowe, w tym zakresie są też szkoleni za darmo nauczyciele – wskazała małopolska kurator oświaty Barbara Nowak. Mam nadzieję, że ten film, pokazując zagrożenie, jakim jest ideologia gender, otworzy oczy wielu osobom – dodała.

– Obecnie potrzeba prawdziwego świadectwa i pokazania tego, czym grozi ideologia gender, w jaki sposób jest wprowadzana oraz uświadomienia naszego spojrzenia na tę ideologię z punktu widzenia nauki, bo tego nam zdecydowanie brakuje. Dzisiaj, jeżeli pojawiają się takie materiały, z którymi ludzie mogą się zapoznać i zobaczyć, w jaki sposób niszczy się psychikę człowieka od najmłodszych lat, to bardzo dobrze. Do tej pory ludzie w dużej części nie wyobrażają sobie, że jest to naprawdę ideologia niszcząca, bo wydaje im się, że to, co słyszą i czytają w tych standardach WHO, że to jest niemożliwe – podkreśliła Barbara Nowak, małopolska kurator oświaty.

