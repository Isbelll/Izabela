W czternastej Paradzie Równości, która w sobotę 14 czerwca przeszła ulicami Warszawy, wzięło udział ok. 13 tys. osób. Parada po raz pierwszy dotarła na Pragę.

Parada Równości przeszła pod hasłem „Równe prawa – wspólna sprawa”. Uczestniczki i uczestnicy opowiadali się za realizacją 12 postulatów, wśród których znalazły się te, dotyczącej praw osób LGBT, osób z niepełnosprawnościami, obcokrajowców, edukacji równościowej i praw zwierząt. Listem wsparła Paradę Równości Pełnomocniczka Rządu ds. Równego Traktowania ministra Agnieszka Kozłowska-Rajewicz. List otwarty wystosowało także 27 ambasad akredytowanych w Polsce.