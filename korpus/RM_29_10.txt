Platforma Obywatelska chce objąć szczególną ochroną dewiantów homoseksualnych. Partia przyśpiesza prace nad projektami Sojuszu Lewicy Demokratycznej i Ruchu Palikota o tzw. mowie nienawiści – poinformował dziennik „Rzeczpospolita”.

Politycy tych partii chcą, by za znieważenie osób ze środowisk LGBT groziły trzy lata więzienia, a za stosowanie wobec nich gróźb nawet pięć lat.

Obecnie homoseksualiści przed agresją słowną mogą się bronić wnosząc prywatny akt oskarżenia. Jeśli dojdzie do zmiany przepisów, będą chronieni  jak mniejszości narodowe, etniczne i wyznaniowe.

W Polsce nie ma nastawienia negatywnego w stosunku do kogokolwiek, w tym stopniu by wymagało to specjalnych regulacji – mówi poseł Andrzej Jaworski, przewodniczący parlamentarnego Zespołu ds. Przeciwdziałania Ateizacji Polski.

– Wszyscy obywatele, zgodnie z Konstytucją, są równi wobec prawa i bez względu na to, jakie kto ma poglądy, jaką kto ma orientację seksualną, powinien mieć dokładnie taką samą ochronę. Nie możemy dopuścić do tworzenia prawa, które spowoduje, że przedstawiciele środowisk takich czy innych, będą mieli specjalne przywileje i będą mogli z tych przywilejów korzystać – bardzo często atakując osoby, które są im nieprzychylne albo które są w stosunku do nich inne ideowo – komentuje Andrzej Jaworski.     

Politycy Prawa i Sprawiedliwości podkreślają, że PO chce się w ten sposób przypodobać osobom o lewicowych i antychrześcijańskich poglądach. Obecnie projektami dotyczącymi tzw. mowy nienawiści zajmuje się sejmowa podkomisja. Mogą one być uchwalone jeszcze przed końcem kadencji.

