Już jutro w „Rozmowach niedokończonych” w TV Trwam będzie gościł Waldemar Zboralski – były działacz środowiska LGBT. Dziś nawrócony z homoseksualizmu przestrzega, że działalność środowisk homoseksualnych niszczy człowieka i Kościół.
Waldemar Zboralski już jako młody chłopiec miał do czynienia ze środowiskiem homoseksualnym.
– W wieku 13 lat zacząłem się intensywnie uczyć języka niemieckiego i jako 15 latek regularnie każdego roku, w wakacje, kilka tygodni spędzałem w Niemczech. Tam już, w Niemczech, nawiązałem kontakt z tymi niemieckimi młodymi homoseksualistami. To miało korzenie niemieckie, także ta deprawacja i zarażenie się tym germańskim, zupełnie swobodnym obyczajowo, rozwiązłym życiem, właśnie ma związek z Niemcami – podkreśla Waldemar Zboralski. 
Jak mówi Waldemar Zboralski, ruch LGBT był wspierany przez amerykańskiego finansistę Georga Sorosa.
– Po latach dopiero się dowiedziałem, że ta grupa austriacka z Wiednia, która nami się opiekowała, miała pieniądze od Sorosa. Po latach się dowiedziałem, że ten kolega z Austrii, który do nas przyjeżdżał, kontaktował się w tym czasie z Budapesztem, on jeździł często na Węgry i tam właśnie na Węgrzech to środowisko homoseksualne było stymulowane przez Sorosa – tłumaczy Waldemar Zboralski.
Po 33 latach ateizmu i antyklerykalizmu Waldemar Zboralski powrócił do wiary katolickiej. Proces jego opamiętania i nawrócenie z grzechu homoseksualizmu rozpoczął się w 2015 roku. Dziś – jak sam mówi – homoseksualizm rujnuje życie człowieka, rodziny, a przede wszystkim obraża Boga.
– Homoseksualizm ma być drogą do zniszczenia społeczeństwa, tradycji, do niszczenia rodziny. Zwłaszcza tutaj, na emigracji, będąc emigrantem, będąc daleko od ojczyzny zacząłem widzieć, że homoseksualizm stawał się elementem atakowania Kościoła katolickiego, stał się elementem atakowania normalności – zaznacza Waldemar Zboralski. 
„Rozmowy Niedokończone” z udziałem Waldemara Zboralskiego rozpoczną się juro o godz. 18.05 na antenie naszej stacji. Widzowie będą mieli możliwość zadawania pytań nawróconemu z homoseksualizmu.