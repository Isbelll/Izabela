Przestępcy seksualni chcą deprawować dzieci już od najmłodszych lat i zbijać na tym kapitał polityczny – powiedział ks. prof. Dariusz Oko. Jak dodał, genderyści najgłośniej krzyczą o ochronie dzieci, a w rzeczywistości najbardziej je deprawują.

Nachalna seksualizacja to przestępstwo – podkreślił ekspert, który od lat zajmuje się tematyką gender. Ks. Profesor odniósł się do inicjatyw środowisk LGBT. W tym tygodniu na terenie całego kraju organizowany jest tzw. tęczowy piątek. W praktyce jest to promocja w szkołach ideologii gender. Zajęcia często prowadzą osoby z homolobby o wątpliwym przygotowaniu pedagogicznym.

W tych inicjatywach  chodzi o zaburzenie tożsamości płciowej dzieci. (…) Ma to także wydźwięk polityczny – zaznaczył ks. prof. Dariusz Oko.

– To jest wielki plan polityczny dla nich. Oni chcą, żeby dzieci jak najwcześniej zajęły się seksem – kwestiami materialnymi, a nie duchowymi, wyższymi. Dzieci w tym czasie powinny przede wszystkim się uczyć, rozwijać swoją osobowość, kształtować wrażliwość. Oni natomiast chcą ich niejako przykuć do tego, co zmysłowe, materialne, aby one żyły w ten sposób, ażeby miały światopogląd zmysłowo-materialistyczno-ateistyczny, by też politycznie wybierały ludzi o poglądach ateistycznych, materialistycznych, czyli żeby wybierały partie lewicowo-ateistyczne, żeby te partie miały jak najwięcej wyborców. To jest bardzo istotny zamysł polityczny tych ludzi – wskazał ks. Profesor.

W obronie dzieci stają m.in. rodzice, organizacje pro-life i politycy. Gdańscy radni PiS wystosowali do władz miasta swój „Sprzeciw wobec promocji środowisk LGBTQ+ w gdańskich szkołach i placówkach oświatowych”.
