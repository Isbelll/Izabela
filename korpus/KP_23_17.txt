Trójmiejski Marsz Równości 2016 odbędzie się 21 maja 2016r. Będzie on świętem ludzi LGBTQIA oraz zwieńczeniem odbywających się w maju Trójmiejskich Dni Równości. W trakcie tych dni w Gdańsku, Sopocie i Gdyni odbędą się między innymi pokaz filmowy, Żywa Biblioteka, debaty, dyskusje, i wystawa.

I Trójmiejski Marsz Równości, który przeszedł ulicami Gdańska 30 maja 2015, był wielkim sukcesem Tolerado i całej społeczności LGBTQIA w północnej Polsce. Wzięło w nim udział ponad 2000 osób, które przyjechały do nas różnych zakątków kraju. Dzięki Wam byliśmy w stanie zorganizować jedno z największych wydarzeń tego typu w Polsce. Wspólnymi siłami możemy sprawić, że kolejny marsz będzie jeszcze większy, a Trójmiejskie Dni Równości jeszcze wspanialsze.

Pokażmy wszystkim, że Jesteśmy Rodziną!

Spotkajmy się w trakcie Trójmiejskiego Marszu Równości, gdy będziemy szli nie tylko z hasłami praw dla osób LGBTQIA, ale również w obronie demokracji, wolności i swobód obywatelskich.

Trójmiejski Marsz Równości: Dołącz do nas na drodze do równości! Targ Węglowy, 21 maja, 15.00. Gdańsk

Organizatorem Trójmiejskich Dni Równości jest Stowarzyszenie na rzecz osób LGBT Tolerado. Świetlica Krytyki Politycznej w Trójmieście jest współorganizatorem wydarzeń.