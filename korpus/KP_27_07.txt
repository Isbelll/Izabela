Na przecięciu „piątku 13-go” i Walentynek proponujemy inicjatywę, która dialoguje z formułą standardowego okolicznościowego repertuaru.
Pokaz poprzedzi krótka prelekcja, a tuż po niej dwie krótkometrażowe produkcje: wczesne filmy Mike’a Leigh i Francois Ozona. W pierwszym z nich dwoje neurotyków usiłuje zainicjować relację, jednak zasadniczą barierą okazuje się dla nich niezgodność poczucia humoru, w drugim przyglądamy się serii intymnych scen z życia różnorodnych par i wielokątów. W repertuarze pojawi się także film pełnometrażowy: kultowy, choć nigdy nieprezentowany w Polsce w ramach oficjalnej dystrybucji kinowej, kampowy francuski musical. Tytuły pozostają jednak w sferze niespodzianek, co tym bardziej łączy się z ideą przekornego mini-maratonu.
kina autorskiego o zacięciu społecznym. Nawiązuje do dokonań nurtu Młodych Gniewnych, co lokuje go w porządku takich twórców, jak Ken Loach czy Mark Herman. Szczególnie ciekawy jest system pracy reżysera z aktorami profesjonalnymi i amatorami, czego istotnym świadectwem są kultowe produkcje: Życie jest słodkie (1990) czy Sekrety i kłamstwa (1996).  Na uwagę zasługują jednak także jego mniej znane filmy, w tym wczesne realizacje krótkometrażowe – jedna z nich zostanie zaprezentowana w trakcie Masakry.
Francois Ozon – absolwent prestiżowych paryskich uczelni: Sorbony i FEMIS, określany jako przedstawiciel nurtu jeune cinema francais (młodego kina francuskiego) oraz tzw. „francuskiej obsceny” (obok Catherine Breillat i Bruno Dumonta). Twórca kameralnych dramatów, które okazały się dużymi komercyjnymi sukcesami (Pod piaskiem, U niej w domu), laureat nagród na prestiżowych festiwalach, w tym również wyróżnień obejmujących twórczość zaangażowaną w sprawy środowiska LGBTQ. Sam jednak odcina się od ścisłej przynależności gdziekolwiek, a przez swoją autorską różnorodność wyzbył się skutecznie etykietki enfant terrible francuskiego kina. W ramach Masakry pokażemy jeden z jego pierwszych krótkich filmów.
Christophe Honoré – rozpoznawalny głównie za sprawą nowego podejścia do konwencji musicalowej, twórca komedii międzyludzkich, różnorodnych formalnie i tematycznie. Jego filmy pokazują, że kampowy musical to nie tylko formuła, jaką zaproponowali twórcy amerykańskich Midnight Movies spod znaku Rocky Horror Picture Show. Masakrę zamknie jeden z jego kultowych musicali.