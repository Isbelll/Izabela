W Warszawie odbywa się przemarsz Narodowego Marszu Różańcowego. Jego uczestnicy przepraszają Boga za profanacje do których coraz częściej posuwają się środowiska LGBT podczas tzw. parad równości.Marsz Różańcowy ruszył z Placu Trzech Krzyży. Uczestnicy pochodu przejdą przez Nowy Świat i Krakowskie Przedmieście na Plac Zamkowy. Przez czas przemarszu wierni odmówią różaniec.

Na Placu Zamkowym będzie miał miejsce akt przeproszenia Boga za akty profanacji. Marsz zakończy Koronka do Bożego Miłosierdzia oraz Msza św. sprawowana w Kościele św. Anny.Robert Bąkiewicz, prezes Stowarzyszenia Roty Marszu Niepodległości podkreślił, że różaniec to siła katolików. – Chcemy przypomnieć o tym, że różaniec to nie jest słabość, że katolicyzm to nie tylko nastawianie drugiego policzka. Chcemy przypomnieć również o tym, jak wielki różaniec miał wpływ na naszą Ojczyznę, na Europę. Chcemy przypomnieć o bitwie pod Lepanto, Wiedniu i wielu innych wydarzeniach, w których różaniec miał bardzo silny wpływ na rzeczywistość społeczną w Europie i chcemy się odwoływać do takiego archetypu rycerza – powiedział Robert Bąkiewicz.Udział w Narodowym Marszu Różańcowym w Warszawie zadeklarowali przedstawiciele 22 miast. Organizatorem wydarzenia jest Stowarzyszenie Roty Marszu Niepodległości.