Trwa ofensywa środowisk LGBT. Ideologia, która stoi za tym środowiskiem, jest bardzo niebezpieczna dla rodzin i dzieci. Środowiska LGBT stają się w swoich działaniach coraz bardziej agresywne. – Nie ma w Polsce krucjaty przeciwko LGBT. Jest dosyć ostra ofensywa tych środowisk i jest na to reakcja. Nie tylko polityczna, ale głównie społeczeństwa – mówił w Polskim Radiu europoseł PiS prof. Zdzisław Krasnodębski. Polacy nie godzą się na działania środowisk LGBT, których celem jest walka z cywilizacją chrześcijańską. Dlatego tak ważna staje się dziś obrona chrześcijańskich wartości. – Walka przeciwko środowisku LGBT jest walką, która w sferze ideowej może rozstrzygnąć o naszej przyszłości. Naruszenie porządku moralności prowadzi bowiem do destrukcji człowieka – wskazał filozof prof. Piotr Jaroszyński. Szczególnie zagrożona jest dziś rodzina. Dlatego tak ważna jest jej obrona. – To jest, jak powiedział Benedykt XVI, rewolucja antropologiczna, która ma uderzyć w tożsamość człowieka, w jego płciowość, w jego identyfikację – powiedziała redaktor naczelna Polskiego Forum Rodziców Elżbieta Lachman. Wobec ataków środowisk LGBT nie możemy przejść obojętnie. Musimy protestować – zaznaczyła. – Jeśli środowiska LGBT poniżają, profanują, to siedzimy cicho i przepraszamy, że żyjemy. Musimy bronić naszych wartości, musimy bronić stylu naszego życia – podkreśliła Elżbieta Lachman. Regularne profanacje symboli religijnych i miejsc świętych, fałszywe oskarżenia pod adresem Kościoła jakoby podsycał nienawiść do homoseksualistów, ma realne skutki. Potwierdzają to ostatnie ataki na kapłanów. We wtorek w Turku grupa czterech osób, chcących dokonać apostazji, zaatakowała w kancelarii parafialnej młodego księdza. W niedzielę w zakrystii archikatedry szczecińskiej trzej sprawcy, którzy chcieli ślubu dla homoseksualistów, pobiło proboszcza i kościelnego. 