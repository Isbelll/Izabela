– To karykatura polityki zagranicznej Prawa i Sprawiedliwości – mówi posłanka Nowoczesnej Joanna Scheuring-Wielgus.

Gościnią Roberta Kowalskiego w programie Sterniczki w Krytyce Politycznej jest posłanka Nowoczesnej Joanna Scheuring-Wielgus.

– Po co Jarosław Karczyński pojechał do Londynu? Walczyć o prawa Polaków czy dowiadywać się, jak tu wyjść z Unii Europejskiej? – pytał prowadzący.

– Wyjazd Kaczyńskiego do Wielkiej Brytanii to votum nieufności dla rządu pani premier Beaty Szydło i votum nieufności dla ministra Waszczykowskiego. – odpowiadała Joanna Scheuring-Wielgus.

Posłanka dodała, że Jarosław Kaczyński mógł też pojechać do Wielkiej Brytanii by dowiedzieć się, jak wyprowadzić Polskę z UE. – To karykatura polityki zagranicznej Prawa i Sprawiedliwości – podsumowała wizytę Kaczyńskiego w UE Joanna Scheuring-Wielgus.

Posłanka Nowoczesnej zapytana o głosowanie, w którym część posłów i posłanek Platformy Obywatelskiej nie poparła rezolucji Parlamentu Europejskiego wzywającej kraje UE do większych starań o równouprawnienie kobiet i osób LGBT odpowiadała: – Mnie to nie dziwi. Platforma Obywatelska niejednokrotnie pokazywała, że jedno mówi, a drugie robi.

Robert Kowalski przypomniał opinie przewodniczącego Nowoczesnej Ryszarda Petru na temat osób LGBT, że „nie muszą się z tym obnosić”. Joanna Scheuring-Wielgus broniła Petru. – Ryszard Petru był kompletnie nieświadomy tego, że takie stwierdzenie może kogoś urazić i później za to przeprosił.

– Oj, biedaczek – ironizował Robert Kowalski.

W programie rozmawiano też o tym, jak pracuje Nowoczesna, o marszu 25 marca w 60. rocznicę podpisania Traktatów Rzymskich i o polityce zagranicznej PiS.