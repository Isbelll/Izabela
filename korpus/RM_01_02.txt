Władze Gdańska mimo pandemii nie rezygnują z finansowania ideologicznych organizacji powiązanych z ruchem LGBT. Jak poinformował portal tvp.info, w ostatnim czasie Stowarzyszenie Tolerado otrzymało kolejne dotacje, w sumie 22 tys. zł.  
Miejscy Radni alarmują, że to właśnie stowarzyszenie organizowało ubiegłoroczny marsz równości. Impreza ta zakończyła się skandalem – dewianci seksualni sparodiowali procesję Bożego Ciała, doszło do profanacji Najświętszego Sakramentu.
Gdańscy radni PiS-u sprzeciwiają się, finansowaniu z budżetu miasta – zwłaszcza w tak trudnym czasie – organizacji związanych z ideologią gender. Radna Joanna Cabaj zwróciła uwagę na zapisy umowy, które realizuje stowarzyszenie Tolerado w ramach wsparcia ze strony miasta. Pod szczytnymi hasłami kryją się ideologiczne postulaty.
– W jednym tytule jest napisane, że jest to program wsparcia dla osób doświadczających dyskryminacji ze względu na swoją płeć lub tożsamość płciową. W drugim tytule mamy: wolontariat ścieżką wzmocnienia osób LGBT. One wyraźnie wskazują na to, że te osoby potrzebują jakiegoś dodatkowego wsparcia. W Gdańsku mamy ogromnie rozbudowaną bezpłatną pomoc wszelkiego typu: pedagogiczną, psychologiczną, a nawet są darmowe porady psychiatryczne. Jeżeli ktoś czuje się dyskryminowany i potrzebuje takiego wsparcia psychologicznego, to ma gdzie szukać pomocy – powiedziała Joanna Cabaj.
Jak informują gdańscy radni PiS-u, w tym roku miasto przewidziało blisko milion złotych na tzw. akcje równościowe oraz tolerancyjne.
Nie mają oni wątpliwości, że środki zostaną przekazane m.in. na organizacje i ruchy promujące ideologię LGBT.
Władze Gdańska nie widzą nic złego we wspieraniu takich ruchów i organizacji.