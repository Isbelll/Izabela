Pod hasłem „Stop Dewiacji” w kilku polskich miastach odbędą się dziś pikiety przygotowane przez Fundację Życie i Rodzina. To odpowiedź na tzw. „Tęczowy Piątek”, organizowany w części szkół przez Kampanię Przeciw Homofobii.

Pikiety odbędą się popołudniu na ulicach m.in. Warszawy, Krakowa, Lublina, Bielska-Białej i Katowic.

Organizatorzy wskazali, że poprzez swoją akcję chcą pokazać prawdę o środowiskach homoseksualnych – mówił Krzysztof Kasprzak z Fundacji Życie i Rodzina.

– Będziemy mieli banery, które będą informować o tym, do czego środowiska LGBT są zdolne. Te środowiska odpowiadają za wszelaki przejaw molestowania seksualnego dzieci i zwiększoną przestępczość. Będziemy mieli baner z opisanym przypadkiem dwóch homoseksualistów Jamesa Rennie’go i jego partnera, którzy w Szkocji zgwałcili półtoraroczne niemowlę, i takie przypadki będziemy pokazywać na naszych banerach – tłumaczył Krzysztof Kasprzak.

„Tęczowy piątek” jest organizowany od 2016 r. w ostatni piątek października. Kampania Przeciw Homofobii tłumaczyła, że akcja ma być wsparciem dla młodzieży LGBT.