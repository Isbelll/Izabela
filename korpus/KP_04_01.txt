Prowadzenie: Mariusz Kurc i Bartosz Żurawiecki 

28 stycznia, poniedziałek, godz. 19.00, Krytyka Polityczna, ul. Foksal 16, II p., Warszawa 

Klub Filmowy LGBT zaprasza na pokaz amerykańskiego filmu “W zwierciadle złotego oka” (“Reflections in a Golden Eye”) w reżyserii Johna Hustona.

Ten mało znany w Polsce film z udziałem bardzo znanych aktorów i w reżyserii sławnego twórcy, powstał według wydanej także u nas powieści Carson McCullers (wstęp do książki napisał sam Tennessee Williams). Film miał swoją premierę w roku 1967, a wyreżyserował go John Huston („Sokół maltański”, „Skłóceni z życiem”). Początkowo kapitana Pendertona ukrywającego swoje pożądanie do szeregowca Williamsa miał zagrać Montgomery Clift, ale zmarł na atak serca przed rozpoczęciem zdjęć. Zastąpił go Marlon Brando. Żonę kapitana, Leonorę, sfrustrowaną zachowaniem męża, zagrała Elizabeth Taylor. Rola szeregowca Williamsa była debiutem ekranowym Roberta Forstera, który wiele lat później otrzymał nominację do Oscara za „Jackie Brown” Quentina Tarantino. Uwaga! W filmie Hustona pokazuje się nago!

Film pokażemy w wersji oryginalnej z polskim lektorem.
Po seansie zapraszamy do dyskusji.
Wstęp wolny.

Klub Filmowy LGBT w ramach Uniwersytetu Krytycznego to seanse filmów o tematyce homo-, bi- i transseksualnej, których nie ma w Polsce w ‘regularnej’ dystrybucji. Po każdej projekcji gospodarze cyklu – Mariusz Kurc i Bartosz Żurawiecki – zapraszają na dyskusję wokół filmu. 

Mariusz Kurc – redaktor naczelny magazynu LGBT „Replika”; w radiu TOK FM współprowadzi (z Krzysztofem Tomasikiem) audycję „Lepiej późno niż wcale” o tematyce LGBT; współautor „Tęczowej rewolucji” – zbioru wywiadów z „Repliki”. 

Bartosz Żurawiecki – krytyk filmowy, publicysta i pisarz. Autor powieści „Trzech panów w łóżku, nie licząc kota” oraz „Ja czyli 66 moich miłości”, „Nieobecni” czy zbioru nowel dramatycznych „Erotica Alla Polacca”. 

Projekt „Uniwersytet Krytyczny 2011-2013” realizowany jest dzięki dofinansowaniu ze środków m.st. Warszawy.