Mimo represji i krytyki, z jakimi spotyka się część samorządów, które przyjęły uchwały dotyczące powstrzymania ideologii LGBT, kolejni samorządowcy pracują nad podobnymi stanowiskami. Celem jest ochrona dzieci i rodziny.
W czwartek nad przyjęciem Samorządowej Karty Praw Rodzin mają głosować radni powiatu nowotarskiego. Przeciw temu protestują lewicowi aktywiści. Taki dokument przyjęło już ponad 30 samorządów w Polsce. Jednym z nich jest województwo łódzkie, którego radni gościli na antenie TV Trwam.
Ewa Wendrowska, przewodnicząca komisji ochrony rodziny w łódzkim sejmiku, mówiła o istocie Karty Praw Rodzin na przykładzie swojego regiony
– Ten dokument jest dokumentem z jednej strony deklaratywnym, czyli ma zwrócić uwagę na to, jak ważna jest ta rodzina, ale z drugiej strony ten dokument ma również przekładać się na praktykę. Przeczytamy tam między innymi, że chcemy, żeby rola rodziny była brana przy tworzeniu programów, które powstają właśnie w sejmiku województwa łódzkiego, żeby projekty, które będą przygotowywane i dedykowane do organizacji pozarządowych, do mieszkańców województwa łódzkiego, żeby one również zwracały uwagę na to, że mamy wzmacniać, budować i wspierać rodzinę – powiedziała Ewa Wendrowska.
Samorządy przyjmujące Karty Praw Rodzin i uchwały dotyczące powstrzymania ideologii LGBT spotykają się z represjami. Przykładem może być Tuchów, który z powodu przyjęcia takiego stanowiska, został ukarany przez jedną z francuskich gmin zerwaniem z nim partnerstwa. Oba samorządy współpracowały od 25 lat.