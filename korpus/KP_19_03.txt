

Oświadczenie Diem25 w sprawie rasistowskiej demonstracji w Charlottesville i ataku terrorystycznego na przeciwników nacjonalizmu i rasizmu.
Terror zwolenników dominacji białego człowieka w Charlottesvile jest kolejną oznaką rosnącego wpływu nacjonalistycznej międzynarodówki.
Ludzie dążący do hegemonii białego człowieka nieśli pochodnie i skandowali nienawistne hasła przeciwko czarnoskórym, Żydom, imigrantom oraz społeczności LGBTQ. Jeden z nich wjechał samochodem w tłum ludzi – 32-latka została zabita na miejscu a 19 protestujących odniosło obrażenia. Prezydent USA, Donald Trump, zachował się wobec tych zdarzeń haniebnie, wydając oświadczenie potępiające przemoc „z wielu stron”.
Trump ma jednak rację, że jest wiele „stron”: z jednej strony są fanatycy wykrzykujący „hail Trump!”, podżegający do nienawiści i przemocy, z drugiej – są osoby, które nie wyrażają na to zgody; mający odwagę przeciwstawić się rasizmowi. Nadszedł czas, żeby usłyszany został nasz głos – my wiemy, po której stronie stoimy.
W DiEM25 wyrażamy solidarność z kontrprotestującymi i ofiarami tego okrutnego ekstremizmu. Chcemy śmiałego, oddolnego, międzynarodowego multikulturalizmu. Europejczycy muszą włączyć się w międzynarodowy front przeciwko nienawiści i nacjonalizmowi, gdziekolwiek się one pojawiają. Jako DiEM25 stanowczo sprzeciwiamy się każdej formie dyskryminacji, mizantropii i nienawiści.