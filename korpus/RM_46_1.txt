Film „Gender – tęczowa rewolucja” to kontynuacja głośnego dokumentu „Zmierzch. Ofensywa ideologii gender”.

– Lets make Poland great again – tak wygląda Polska dla dzisiejszego pokolenia, tak wygląda Polska dla wszystkich pokoleń – to fragment wypowiedzi zadeklarowanego homoseksualisty Roberta Biedronia z konwencji Lewicy. To właśnie programy liberalno-lewicowych ugrupowań naszpikowane są ideologią gender.

– Potrzebujemy nowoczesnego państwa bez wpływu Kościoła – to jednak nie tylko walka z Kościołem. Ideologia LGBT – jak podkreślają twórcy filmu – to walka z rodziną i deprawacja dzieci.

– Ta ideologia gender jest bardzo precyzyjnie rozpisana z wiadomym celem – rozbicia rodziny. (…) Jeżeli wypowiemy się negatywnie na temat ideologii LGBT, próbuje się podważyć, że czegoś takiego jak ideologia LGBT nie ma, co jest kłamstwem – mówią twórcy dokumentu.

Autorzy filmu podkreślają, że dla triumfu zła wystarczy obojętność dobrych ludzi. Twórcy przestrzegają przed niebezpieczną ideologią, która próbuje sięgnąć po niewinność dzieci, która oferuje nam świat, w którym zwierzęta mają prawo do życia, a dzieci w imię wolności często są tego prawa pozbawiane.

– Zmienimy oblicze tej ziemi. Zmienimy politykę – ryby i zwierzęta od dzisiaj mają głos – te hasła są wizytówką ideologii gender, a wypowiedział je Robert Biedroń.

Ta precyzyjna ideologia próbuje zapanować nad nami, krok po kroku przesuwając granicę – alarmują twórcy filmu.

Pierwsza emisja filmu „Zmierzch II” we wtorek 8 października o godz. 16.30. Następnie dokument zostanie zaprezentowany w środę o godz. 23.50, w czwartek o godz. 11.00 i w piątek o 22.50.

Na antenie TV Trwam w każdy piątek o 17:30 jest też emitowany cykl reportaży „Antykultura” – o postępującej rewolucji neomarksitowskiej.