Atakujecie największą świętość katolicką w Polsce – Jasną Górę; próbujecie zrobić coś, co nawet Niemcy i Rosjanie szanowali w czasie okupacji,  Jasna Góra nie była sprofanowana ani zbombardowana, a wy – polscy homoseksualiści – próbujecie wtargnąć na Jasną Górę, żeby ją sprofanować – akcentował Waldemar Zboralski, były homoseksualista i działacz na rzecz środowiska LGBT, w poniedziałkowych „Rozmowach niedokończonych” na antenie TV Trwam.
Waldemar Zboralski, były homoseksualista i działacz na rzecz środowiska LGBT, który dzięki modlitwie nawrócił się z grzechu homoseksualizmu, opowiedział na antenie TV Trwam, że ogromny wpływ na rozwój homoseksualizmu w Polsce miały środowiska niemieckie i austriackie.


– Ja zostałem zachęcony do tego, żeby koordynować ludzi, którzy mają podobne jak ja przekonania; że należy homoseksualizm uaktywnić, że należy być jawnym homoseksualistą, że nie należy się homoseksualizmu wstydzić. Grupa wiedeńskich homoseksualistów wspierała nas w sposób aktywny, pomagała nam organizować spotkania w Polsce. (…) Aktywność homoseksualistów była od samego początku wspierana przez Niemców i przez Austriaków. Te środowiska niemieckie i austriackie nie tylko nas mobilizowały poprzez finansowanie naszych pobytów w Niemczech czy spotkań, ale poprzez podpuszczanie nas, że skoro w NRD można i jest swoboda, to dlaczego w Polsce nie można – wspominał Waldemar Zboralski.


Były homoseksualista zaznaczył, że jednym z głównych fundatorów działalności homoseksualnej w Polsce był także George Soros, założyciel fundacji im. Stefana Batorego.   


– Po latach dopiero dowiedziałem się, że austriacka grupa z Wiednia, która się nami opiekowała, miała pieniądze od Sorosa. Ten kolega, który do nas przyjeżdżał z Austrii, kontaktował się w tym czasie z Budapesztem, jeździł często na Węgry i na Węgrzech środowisko homoseksualne było stymulowane przez Sorosa. Jak już komunizm upadł w Polsce po 1989 roku, to było już jawnie, że Fundacja Batorego finansuje wszelką działalność homoseksualną w Polsce – powiedział gość TV Trwam.


Waldemar Zboralski wspomniał także o finansowaniu działalności środowisk LGBT w Polsce przez Unię Europejską, a także rząd Donalda Tuska.


– W tym czasie, kiedy miałem jeszcze kontakt z Robertem Biedroniem, Unia Europejska dawała im pieniądze; wtedy, kiedy jeszcze żyła pani Jaruga-Nowacka, jako wicepremier dawała pieniądze na działalność homoseksualną z Ministerstwa Spraw Wewnętrznych i z funduszy premiera (Donalda Tuska – przyp. red.) – mówił były działacz na rzecz środowisk LGBT.


Gość „Rozmów niedokończonych” zauważył, że homoseksualizm przestał być homoseksualizmem samym w sobie, tylko stał się zarazą, która dąży do zniszczenia Kościoła katolickiego.


– Homoseksualizm ma być drogą do zniszczenia społeczeństwa, do niszczenia tradycji i rodziny. Zwłaszcza tutaj na emigracji, będąc daleko od ojczyzny, zacząłem widzieć, że homoseksualizm stał się elementem atakowania Kościoła katolickiego, atakowania normalności. (…) Homoseksualizm stał się zarazą, która zaczęła się roznosić i panoszyć, zaczęła opanowywać wszystkie elementy życia społecznego – stwierdził były homoseksualista.


Środowiska LGBT w tzw. marszach równości dopuszczały się profanacji wizerunków i symboli religijnych, a także świętych dla katolików miejsc, takich jak Jasna Góra.


– Ci ludzie nie są podatni na jakiekolwiek argumenty. Nawet ja, jako były działacz homoseksualny, próbuję tym ludziom tłumaczyć: Atakujecie największą świętość katolicką w Polsce – Jasną Górę; próbujecie zrobić coś, co nawet Niemcy i Rosjanie szanowali w czasie okupacji,  Jasna Góra nie była sprofanowana ani zbombardowana, a wy – polscy homoseksualiści – próbujecie wtargnąć na Jasną Górę, żeby ją sprofanować. Tak normalni ludzie się nie zachowują, bo takie zło, jak Niemcy i Rosjanie, potrafiło wobec Jasnej Góry zachować się z jakimś szacunkiem. W tych homoseksualistach to zło przyjęło taką formę, że już nie boją się niczego – podkreślił Waldemar Zboralski.


Gość TV Trwam zwrócił uwagę na pewną sprzeczność wynikającą z tego, iż zdaniem środowisk żydowskich i muzułmanów, ateistom nie wolno krytykować ich religii, natomiast oni mogą atakować Kościół katolicki.


– Wcześniej działałem w organizacjach ateistycznych i zacząłem się interesować, kto finansuje te organizacje ateistyczne, bo chciałem wiedzieć, skąd mam pieniądze na tę działalność jako ateista. Wyszło na to, że robią to również organizacje żydowskie. Kiedy ja próbowałem zwalczać islam jako ateista czy krytykować religię żydowską, to zostałem zestrofowany i próbowano mi, jako ateiście, zabronić atakowania islamu i żydostwa. To był moment przełomowy, w którym zorientowałem się, że wolno krytykować katolicyzm, że należy go atakować, ale już nie wolno mi – jako ateiście – atakować Żydów i muzułmanów – powiedział nawrócony homoseksualista.