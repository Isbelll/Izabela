Seminarium prowadzone przez dr Agatę Loewe z Instytutu Pozytywnej Seksualności

Uniwersytet Krytyczny | Seksuologia krytyczna | Bifobia. Nie wiesz, co to jest? (Nie)Przejmuj się. Prawie nikt nie wie! 

Prowadzenie: dr Agata Loewe (Instytut Pozytywnej Seksualności)
Gość: dr n. med. Daniel Bąk (Program pomocy psychologicznej i rozwoju osobistego “Tęczówka”)

7 marca, poniedziałek, godz. 18.00
Krytyka Polityczna, ul. Foksal 16, II p., Warszawa

Na temat homofobii mówi się względnie dużo. Wiele osób zna ten termin oraz jego znaczenie. Zupełnie inaczej jest z bifobią, czyli niechęcią względem osób biseksualnych. Jest to niechęć niezwykle często praktykowana, choć zwykle nienazywana. Praktykują ją osoby, reprezentujące każdą z orientacji seksualnych oraz tożsamości genderowych (w tym osoby LGBTQ – sic!). Dzieje się to zwykle „po cichu”, przede wszystkim poprzez przemilczanie faktu istnienia biseksualnych tożsamości. Spotkamy się, żeby podyskutować czym są: biseksualność oraz bifobia. Zastanowimy się wspólnie, jakie mechanizmy, mające swoje źródło kulturze, społeczeństwie i medycynie, napędzają bifobiczne wymazywanie bi-tożsamości. Innymi słowy: przejmiemy się istnieniem bifobii.
Zapraszam!

Gość o sobie:
dr n. med. Daniel Bąk: jestem psychologiem oraz psychoterapeutą, pracującym w nurcie Gestalt. Specjalizuję się w udzielaniu pomocy psychologicznej osobom, których trudności dotykają obszaru seksualności, płci i seksu. W szczególności, od ponad 10. lat pomagam klientkom_om LGBTQIA (lesbijki, geje, osoby biseksualne, trans, identyfikujące się, jako queer, interseksualne oraz aseksualne). Założony i prowadzony przeze mnie Program Pomocy Psychologicznej i Rozwoju Osobistego dla Osób LGBTQ „Tęczówka” istnieje od 2009 r. Jestem członkiem zarządu międzynarodowej społeczności gestaltystów The Association for the Advancement of Gestalt Therapy.

_________

Współczesna seksuologia przeżywa rozkwit. Dochodzi do rozłamów i podziałów w obrębie nauki, która niegdyś mogła być praktykowana jedynie przez medyków, później psychologów, a teraz przez innych reprezentantów/tki zawodów pomocowych. Jak wyznaczać standardy pracy z ludzką seksualnością? W jakim kierunku przesuwają się normy? Jakie wyzwania stoją przed specjalistami w erze „pigułki na wszystko“, nowych technologii oraz zmian definicji?

dr Agata Loewe – psychoterapeutka, seksuolożka, aktywistka na rzecz Ruchu Pozytywnej Seksualności oraz GSD (gender & sexual diversities). Założycielka Instytutu Pozytywnej Seksualności oraz portalu www.pozytywnaseksualnosc.pl.
www.agataloewe.com

________

Kolejne spotkania cyklu:
4.04: Seks pod wpływem, czyli halo dookoła substancji psychoaktywnych | Gościni: dr n.med. Dorota Rogowska-Szadkowska (Uniwersytet Medyczny w Białymstoku)
16.05: Doing transnational sexology | Goście: dr Patti Britton, dr Robert Dunlap (SexCoachU, Los Angeles)
20.06: Uzależnienie od seksu | Gościni: dr Katarzyna Bojarska (Uniwersytet Gdański)

Projekt „Uniwersytet Krytyczny 2014-2016” realizowany jest dzięki dofinansowaniu ze środków m.st. Warszawy.