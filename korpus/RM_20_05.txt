Nie dziwmy się, że protesty ze strony środowisk rodzicielskich stają się coraz bardziej znaczące. Bogu dzięki, że tak jest. Tak ks. abp Marek Jędraszewski, zastępca przewodniczącego Komisji Episkopatu Polski, odniósł się do prób seksualizacji dzieci w szkołach.

W ostatnim czasie głośno jest w tym kontekście o deklaracji LGBT+, którą podpisał Rafał Trzaskowski. Prezydent Warszawy podpisał dokument zawierający m.in. wprowadzenie edukacji antydyskryminacyjnej i seksualnej w każdej szkole.

Mamy do czynienia z ogromnym programem, który chciałby naruszyć intymność dzieci – wskazał ks. abp Marek Jędraszewski. Zwrócił też uwagę, na niezgodność takich działań chociażby z ustawą zasadniczą.

– Te programy, o których głośno ostatnio, zwłaszcza w Polsce, naruszają zasady konstytucji. Mówi ona o tym, że to rodzice przede wszystkim są odpowiedzialni za wychowanie swoich dzieci. Mamy do czynienia z wkraczaniem instytucji zewnętrznych – niektóre z tych instytucji chciałyby to czynić przez organy państwowe – które uderzają w najbardziej święte prawa rodziców do wychowania swoich dzieci. Nie dziwmy się, że protesty ze strony środowisk rodzicielskich stają się coraz bardziej znaczące i Bogu dzięki, że tak to jest – akcentował ks. abp Marek Jędraszewski.     

Episkopat zaapelował o wycofanie budzących wątpliwości rozwiązań w tzw. karcie LGBT. Księża biskupi wskazali m.in., że wprowadzenie postulatów karty może spowodować nie tylko ograniczenie praw dzieci i rodziców, ale także prawa wszystkich obywateli do wolności słowa, a w przyszłości być może także wolności nauczania religii 