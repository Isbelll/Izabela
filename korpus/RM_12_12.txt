Jest niby prawo, które zakazuje takiej działalności, ale nie ma praktycznie jego egzekucji. Okazuje się, że środowiska LGBT są wręcz nietykalne. Mogą robić co chcą, są chronione, nie mają żadnych granic, jeśli chodzi o słowa – powiedział prof. Piotr Jaroszyński na antenie Radia Maryja. Filozof odniósł się do kolejnej prowokacji środowisk LGBT – sprzedaży tzw. tęczowych Maryjek. Aktywistka LGBT Dominika Kulczyńska chce sprzedawać „tęczową Maryję” w kształcie waginy. Dochód ze sprzedaży miał zostać przeznaczony na Kampanię Przeciw Homofobii. Jak powiedział prof. Piotr Jaroszyński, mamy do czynienia z bardzo ciężką prowokacją. Prowokacja polega na tym, ażeby uderzyć w to, co najczulsze w człowieku, co najcenniejsze. Wtedy człowiek w pewnym odruchu obrony tego, co jest cenne może zachować się tak, że jego zachowanie stanie się elementem tzw. nowej układanki i wyjdzie na to, że w Marszu za Życiem spotykamy np. faszystów, bo oni się oburzają – wskazał filozof. Tego typu zachowania winny być ujęte przez prawo – dodał. – Jest niby prawo, które zakazuje takiej działalności, ale nie ma praktycznie jego egzekucji. Okazuje się, że środowiska LGBT są wręcz nietykalne. Mogą robić co chcą, są chronione, nie mają żadnych granic, jeśli chodzi o słowa – zwrócił uwagę wykładowca KUL i WSKSiM. Mamy do czynienia z misternie ułożonym planem takiego zakręcenia w głowach ludziom, by oni w ogóle nie wiedzieli o co chodzi – zaznaczył prof. Jaroszyński. – Większość ludzi nawet nie rozumie co to jest LGBT. Jest to nazwa nawet potrójnie zaszyfrowana: są to inicjały zebrane w jedno słowo, czterech nazw angielskich pochodzących z greki i łaciny. Specjalnie tak kręcą, by ludzie – mówiąc kolokwialnie – zdurnieli. Dlatego warto zainteresować się i sprawdzić, co ta nazwa sobą prezentuje i co ukrywa. Do tego dochodzi tęcza – kto z nas nie lubi tęczy? Jest to wykorzystanie uroku normalnej fizycznej tęczy do celów ideologicznych, które mają zasłonić realne zagrożenie i zło, jakie w takich postawach może się mieścić – powiedział filozof.