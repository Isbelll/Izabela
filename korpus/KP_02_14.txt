„Modlitwy za Bobby’ego” to oparta na faktach tragiczna historia Mary Griffith i jej syna, tytułowego Bobby’ego. Nastoletni chłopak robi coming out, matka, konserwatywna chrześcijanka, nie jest w stanie zaakceptować homoseksualności syna. Jest nadal, „po chrześcijańsku”, troskliwa i współczująca, ale sączy nienawiść i brak akceptacji, które doprowadzą do tragedii. Dalszy ciąg historii samej Mary jest tyleż smutny, co zaskakujący.

W głównej roli – Sigourney Weaver („Obcy”, „Avatar”, „Śmierć i dziewczyna”, „Goryle we mgle”), która za kreację Mary Griffith otrzymała m.in. nominację do Emmy i Złotego Globu. Sam film również był nominowany. GLAAD – amerykańska organizacje LGBT monitorująca media przyznała „Modlitwom…” tytuł „Filmu Roku”.

Film, co chyba znamienne, nigdy nie dotarł na polskie ekrany.