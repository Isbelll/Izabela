Za mały użytek państwo czyni w kwestii prawnej ochrony Kościoła w Polsce, do czego jest zobowiązane. Tego typu haniebne akty ataków na Pana Boga, taki rozmiar bluźnierstw w tzw. polskiej sztuce, kinematografii, literaturze, poezji czy malarstwie, są po prostu wyrazem takiej dezaprobaty dla Pana Boga, i to w ramach państwa polskiego – powiedział ks. prof. Tadeusz Guz, filozof, teolog, profesor nauk humanistycznych w „Aktualnościach dnia” w Radiu Maryja.

Ks. prof. Tadeusz Guz podkreślił, że do ochrony Kościoła także powinno poczuwać się państwo.

– Niestety pragnę wyrazić ubolewanie, że w moim osobistym przekonaniu nasze państwo czyni za mały użytek z prawa, które jest zapisane w Konstytucji RP, konkordacie. Za mały użytek państwo polskie czyni w kwestii prawnej ochrony Kościoła w Polsce, do czego jest zobowiązane. Tego typu haniebne akty ataków na Pana Boga, taki rozmiar bluźnierstw w tzw. polskiej sztuce, kinematografii, literaturze, poezji czy malarstwie, są po prostu wyrazem takiej dezaprobaty dla Pana Boga, i to w ramach państwa polskiego – wskazał ks. prof. Tadeusz Guz.

Tutaj działanie państwa powinno być natychmiast uruchomione – oznajmił gość Radia Maryja

– Żeby, to co jest w naturze państwa, chronić każdą instytucję działającą w sposób prawa Rzeczypospolitej Polskiej, żeby chronić ją w sensie prawnym. Uważam, że niestety tutaj są poważne braki. Chciałbym zaapelować do państwa polskiego, żeby podjęło natychmiastowe, stosowne działania co do natury państwa polskiego – w majestacie prawa – żeby położyć kres takiej lawinie bluźnierstw, czyli pogardy dla Pana Boga, któremu państwo polskie zawdzięcza swoje istnienie – powiedział kapłan.

Ataki na Kościół to także pośredni atak na wszystkich katolików.

– Dzisiaj rozgrywa się taki dramat walki z Bogiem i z Kościołem, jego reprezentantami i to nie tylko duchownymi, bo wielu świeckich katolików też cierpi z tego powodu. Nie znajduje tutaj niestety takiej obrony ze strony państwa polskiego do czego ma prawo – podsumował gość „Aktualności dnia”.