Propozycje na przyszłość i analiza tego, co już zostało zrobione – tak wygląda konwencja Prawa i Sprawiedliwości w Katowicach. PiS mówi o obronie polskich rodzin i polskich wartości.

Prawo i Sprawiedliwość, mimo czteroletnich osiągnieć, nie zamierza spocząć na laurach.

– Program Prawa i Sprawiedliwości powstaje w wyniku debat, które się odbywają podczas konferencji. I wysyłamy ponownie do narodu ofertę – podkreślił minister obrony narodowej Mariusz Błaszczak.

Partia rządząca stoi przed kolejnymi wyzwaniami. Wśród nich demografia i poprawa dzietności.

– To jest jedno z największych zagrożeń, jakie stoi przed Polską. To jest obawa, czy nie zmniejszać się będzie nadal liczba dzieci, rodność Polski i możliwość rozwoju demograficznego – mówił były szef MON Antoni Macierewicz.

Problem – jak podkreślił minister zdrowia prof. Łukasz Szumowski – jest poważny.

– Jeżeli nie stworzymy systemu, który będzie bezpieczny, w 2050 roku mniej więcej 40 proc. osób będzie powyżej 60. roku życia – zauważył prof. Łukasz Szumowski.

PiS staje nie tylko w obronie polskich rodzin, ale i w obronie polskich wartości – podkreślił były minister środowiska prof. Jan Szyszko.

– Obrona naszych wartości, wartości chrześcijańskich dla dobra jednoczącej się Europy – zaznaczył prof. Jan Szyszko.

Stąd sprzeciw wobec promocji LGBT.

 

– Najlepiej o tym, jak kształtować wrażliwość, świadomość i tożsamość płciową dzieci, wiedzą ich rodzice, a nie różnego rodzaju cudacy, wymalowani i poprzebierani, latający po szkołach i przedszkolach, i straszący dzieci czasami jeszcze za pieniądze samorządów, czyli mieszkańców tego czy innego miasta – powiedział europoseł Joachim Brudziński.

O tym sprzeciwie nie chcą słyszeć środowiska lewicowo-liberalne – zaznaczył wicepremier Jacek Sasin.

– Nasi konkurenci proponują rzeczywiście jakieś szalone pomysły ideologiczne, jakąś wojnę, walkę, odrzucanie zasad społecznych – wskazał Jacek Sasin.

Polsce nie jest dziś potrzebna żadna wojna – podkreślił prof. Witold Modzelewski.

– Trzeba szukać tych rozwiązań, a przede wszystkim umieć prowadzić dialog – akcentował prof. Witold Modzelewski.

Niestety, tego dialogu nie chcą prowadzić polityczni oponenci.