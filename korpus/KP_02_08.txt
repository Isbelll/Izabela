Zabójczy kochankowie („Les Amants Criminels”) to jeden z wczesnych filmów François Ozona, nakręcony 17 lat temu.

O filmie:

Młodziutka para – Luc i Alice – postanawia zabić swojego kolegę z klasy, a potem ciało zakopać w lesie. I więcej właściwie nie powinniśmy mówić, by nie spojlerować. W każdym razie oczekujcie nieoczekiwanego.

Zabójczy kochankowie to film z pograniczna gatunków. Trochę stylowy thriller, trochę pastisz kiczowatego horroru dla nastolatków, trochę czarna komedia, a trochę mroczna baśń z freudowskimi podtekstami. Erotyczna gra i zabawa kinem. Ozon po prostu.

Film zdobył m.in. główną nagrodę jury na festiwalu kina LGBT w Los Angeles. W roli głównej Jeremie Renier, znany m.in. z filmów Dziecko, Miłość w ukryciu czy Saint Laurent.