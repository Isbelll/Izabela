Konstytucja gwarantuje rodzicom to, że treści przekazywane w szkole powinny być zgodne z wyznawanym systemem wartości przez rodziców – to jest jeden punkt. A drugi, że one są w podstawie programowej obowiązującej na danym etapie kształcenia. To jest właśnie taki apel, żeby nie wprowadzać zajęć, które wykraczają poza podstawę programową obowiązującą na danym etapie kształcenia – mówił ks. prof. Paweł Rytel-Andrianik, rzecznik Konferencji Episkopatu Polski, w poniedziałkowych „Aktualnościach dnia” na antenie Radia Maryja.
Przewodniczący Komisji Wychowania Katolickiego KEP apeluje do rodziców o czujność i roztropność w związku z planowanym finansowaniem przez niektóre samorządy zajęć dodatkowych w placówkach oświatowych. [czytaj więcej]
– Przed rozpoczęciem roku szkolnego przewodniczący Komisji Wychowania Katolickiego Konferencji Episkopatu Polski apeluje do rodziców, aby wiedzieli, jakie są ich prawa i żeby korzystali z tych praw. Jest bardzo ważne zdanie w tym apelu, że warto zainteresować się tym, co dzieje się w szkołach – jakiego typu zajęcia są organizowane, kto je prowadzi i jakie treści przekazuje. (…) Konstytucja gwarantuje rodzicom to, że treści przekazywane w szkole powinny być zgodne z wyznawanym systemem wartości przez rodziców – to jest jeden punkt. A drugi, że one są w podstawie programowej obowiązującej na danym etapie kształcenia. To jest właśnie taki apel, żeby nie wprowadzać zajęć, które wykraczają poza podstawę programową obowiązującą na danym etapie kształcenia – podkreślił ks. prof. Paweł Rytel-Andrianik.
Rodzice, którzy chcą, aby ich dzieci wychowywane były zgodnie z wyznawanymi przez nich wartościami, sprzeciwiają się edukacji seksualnej proponowanej przez środowisko LGBT, wysyłając oświadczenia do dyrektorów szkół.
– W odpowiedzi na to zostało wydane pismo wiceprezydenta Gdańska, który kierując to słowo do dyrektorów placówek, ujął sprawę tak, że te treści wchodzą w podstawę programową i są zajęciami obowiązkowymi. W związku z tym złożone przez rodziców oświadczenia nie mają mocy prawnej. Miejmy świadomość tego, że tamta strona nie zawaha się przed niczym. Ja nie twierdzę, że my jesteśmy bezradni. Liczę na to, że coraz większa liczba rodziców podejmie te działania i uświadomi swoich znajomych, znajomych nauczycieli i dyrektorów. Jeśli oni będą przyzwoitymi ludźmi, będą je respektować – mówiła Agata Mincha, mama czwórki dzieci.
– Nie ukrywam, że nasze środowisko to jest środowisko rodziców świadomych. Mimo że mówię o rodzicach nie tylko z mojej szkoły – niepublicznej katolickiej – ale też rodzice, którzy mają swoje dzieci w innych szkołach i ta świadomość jest duża. Warto podkreślić, że pomimo licznych działań i dużej świadomości, nasze pole manewru jest ograniczone, ponieważ z drugiej strony te wszystkie siły są zwarte – dodała.
Działania rodziców, którzy składają oświadczenia w szkołach, popiera o. Tadeusz Rydzyk CSsR, dyrektor i założyciel Radia Maryja.
– Popieram bardzo mocno tych rodziców, którzy to mówią i to, co mówi Episkopat. Macie te wszystkie oświadczenia, te dokumenty wypisywać i żądać dobrego wychowania własnych dzieci. Pilnujcie dzieci, bo nie poznacie ich później. To nie będą już wasze dzieci i nie będą z wami, jeżeli dacie je tym szkodnikom wychowywać – apelował o. Tadeusz Rydzyk CSsR