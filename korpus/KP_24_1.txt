Czy Trójmiasto podobnie jak rok temu okazało się metropolią, w której kwestie równościowe traktowane są poważnie i są istotne dla rozwoju społeczności? Czy podejmowane podczas spotkań tematy cieszyły się zainteresowaniem mediów? Jak pisano o wnioskach z poszczególnych debat? I co najważniejsze, jak przebiegł Trójmiejski Marsz Równości?

O równości, jaka zaprezentowała się w metropolii podczas obchodów Trójmiejskich Dni Równości zwieńczonych Marszem Równości 21 maja, porozmawiamy podczas Krytycznego Przeglądu Prasy.

Rozmowę o doniesieniach medialnych moderować będą Anna Strzałkowska z ramienia organizatora wydarzeń – Stowarzyszenia na rzecz osób LGBT Tolerado oraz Elżbieta Rutkowska ze Świetlicy Krytyki Politycznej w Trójmieście będącej współorganizatorem.

Krytyczny Przegląd Prasy poświęcony doniesieniom w mediach nt. Twójmiejskich Dni Równości odbędzie się we wtorek 24 maja, o godz. 17.00, w Bibliotece Sopockiej, Ul. 23 Marca 77C, Sopot. Wstęp wolny.

Wydarzenie wpisuje się w cykl spotkań organizowanych w ramach Trójmiejskich Dni Równości.

Krytyczny Przegląd Prasy, czyli omówienie doniesień medialnych to dyskusja o aktualnościach, ale również okazja do poznania szerszej perspektywy podejmowanych tematów. Zależy nam, aby czytać i rozmawiać o interesujących nas zagadnieniach z zaproszonymi gośćmi. Krytyczny Przegląd Prasy jest częścią projektu Zaczytani na żywo realizowanego w Miejskiej Biblioteki Publicznej w Sopocie.

Organizatorem wydarzenia jest Świetlica Krytyki Politycznej w Trójmieście w partnerstwie z Biblioteką Sopocką. Spotkanie jest częścią projektu „Zaczytani na żywo” wspieranego przez Ministerstwo Kultury i Dziedzictwa Narodowego.