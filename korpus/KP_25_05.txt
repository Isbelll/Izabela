Zapraszamy na wykłady i seminaria Uniwersytetu Krytycznego w semestrze wiosennym 2015/2016.

Uniwersytet Krytyczny dostarcza wielowymiarowej wiedzy o świecie: sztuka i polityka, historia i socjologia, filozofia i polityka społeczna wzajemnie się tu inspirują i krytycznie pokazują społeczny świat jako całość.


Krytyka Polityczna, ul. Foksal 16, II p., Warszawa 
Wstęp wolny

*****

Seminaria Uniwersytetu Krytycznego w semestrze wiosennym 2015/2016:

SEKSUOLOGIA KRYTYCZNA III
Prowadzenie: dr Agata Loewe

Współczesna seksuologia przeżywa rozkwit. Dochodzi do rozłamów i podziałów w obrębie nauki, która niegdyś mogła być praktykowana jedynie przez medyków, później psychologów, a teraz przez innych reprezentantów/tki zawodów pomocowych. Jak wyznaczać standardy pracy z ludzką seksualnością? W jakim kierunku przesuwają się normy? Jakie wyzwania stoją przed specjalistami w erze „pigułki na wszystko“, nowych technologii oraz zmian definicji?

raz w miesiącu w PONIEDZIAŁKI o 18:00

7 marca: Bifobia. Nie wiesz, co to jest? (Nie)Przejmuj się. Prawie nikt nie wie! | gość: dr n. med. Daniel Bąk („Tęczówka”)
4 kwietnia: Seks pod wpływem, czyli halo dookoła substancji psychoaktywnych | gościni: dr n. med. Dorota Rogowska-Szadkowska (Uniwersytet Medyczny w Białymstoku)
16 maja: Doing transnational sexology | goście: dr Patti Britton, dr Robert Dunlap (SexCoachU, Los Angeles)
20 czerwca: Uzależnienie od seksu | gościni: dr Katarzyna Bojarska (Uniwersytet Gdański)


***

KLUB FILMOWY LGBT
Prowadzenie: Mariusz Kurc, Bartosz Żurawiecki

Klub Filmowy LGBT to seanse filmów o tematyce homo-, bi- i transseksualnej, których nie ma w Polsce w ‘regularnej’ dystrybucji. Po każdej projekcji gospodarze cyklu zapraszają na dyskusję wokół filmu.

raz w miesiącu w PONIEDZIAŁKI o 19:00

29 lutego: “Jak przetrwać zarazę” (“How To Survive a Plague”) – reż. David France; USA, 2012
terminy kolejnych pokazów: 21.03, 25.04, 30.05, 27.06


***

W STRONĘ TEORII ‘DOORSIEN’: POLITYCZNOŚĆ PRZESTRZENI FILMOWEJ
Prowadzenie: Antoni Michnik

Cykl wykładów i projekcji opowiadający o politycznych znaczeniach przestrzeni filmowej poprzez XVII-wieczne niderlandzkie malarstwo oraz jego teorię. Dlaczego właśnie malarstwo holenderskie XVII wieku? Ponieważ był to czas narodzin globalnego kapitalizmu, ponieważ nowożytna wizualność cały czas na nas oddziałuje, ponieważ żyjemy w czasach neobaroku, ponieważ w Niderlandach powstały wtedy podwaliny nowoczesnej sfery i przestrzeni publicznej. Ponieważ pytania, które stawiają dzisiaj tamte sztuki wizualne, pozwalają inaczej spojrzeć na współczesność.

Cykl składa się z odbywających się na przemian wykładów oraz projekcji filmów poprzedzonych wstępnymi referatami.

dwa razy w miesiącu w ŚRODY o 18:00

24 lutego: WYKŁAD | Nowoczesne iluzje i społeczeństwo w kryzysie: Antonioni, Tarkowski, Buñuel
9 marca: FILM | Koniec historii: Louis Buñuel “Widmo wolności”
23 marca: WYKŁAD | Iluzja obecności – nie-miejsca: od Bigelow do Cronenberga
6 kwietnia: FILM | Immersja: David Cronenberg “Videodrome”
20 kwietnia: WYKŁAD | Iluzja odrębności – prywatne/publiczne: Fassbinder, Akerman, Campion, Gorris
4 maja: FILM | Gender: Lizzie Borden “Born in Flames”
18 maja: WYKŁAD | Iluzja transparencji: miedzy “Autorem Widmo” a “Limits of Control”
1 czerwca: FILM | Powtórzenie: Peter Greenaway “Four American Composers – Meredith Monk, Phillip Glass”

***

ZAŻYJ DAWKĘ WIEDZY. W STRONĘ LEPSZEJ POLITYKI NARKOTYKOWEJ
www.narkopolityka.pl

Wizja świata wolnego od narkotyków jest nierealna, a przede wszystkim szkodliwa. Wdrażana przez międzynarodowe traktaty międzynarodowe wojna z narkotykami przyniosła dużo więcej szkód, niż zakładanych rezultatów ograniczanie popytu i podaży kontrolowanych substancji psychoaktywnych. Jak zatem zmienić politykę narkotykową – prawo, strategie profilaktyczne, działania terapeutyczne i pomocowe dla użytkowników i uzależnionych – by była bardziej skuteczna, pozbawiona fantazji o istnieniu idealnego świata, w którym nie ma narkotyków, w którym działają tylko kary i nagrody?

raz w miesiącu w ŚRODY o 18:00

30 marca: „Miała być jazda, a jest zjazd”. Skuteczniejsze strategie wobec dopalaczy (nowych substancji psychoaktywnych)
27 kwietnia: Dlaczego za blanta w Singapurze grozi ci kara śmierci, a w Kolorado kupisz go w sklepie? UNGASS 2016 – prawo międzynarodowe a represyjna polityka narkotykowa w Polsce
25 maja: Kto zarobił na wojnie z narkotykami? Ekonomia rynków narkotykowych
22 czerwca: Redukcja szkód, głupcze! Międzynarodowy Dzień Solidarności z Osobami Uzależnionymi od Narkotyków

***

KLUB CZYTELNICZY KP
Prowadzenie: Marta Konarzewska

w każdą ostatnią SOBOTĘ miesiąca o 16:00
Galeria MiTo, ul. Waryńskiego 28 (Metro Politechnika)

***

LEKTURY KRYTYCZNE
dwa razy w miesiącu o 19:00

____________________

Projekt „Uniwersytet Krytyczny 2014-2016” realizowany jest dzięki dofinansowaniu ze środków m.st. Warszawy.