Prezydent Warszawy Rafał Trzaskowski podpisze dziś deklarację na rzecz społeczności LGBT. W ten sposób odpowiada na postulaty środowisk dewiacyjnych.

W deklaracji mają się znaleźć się kwestie dotyczące m.in. tzw. edukacji antydyskryminacyjnej i antyprzemocowej czy wolności artystycznej. Ratusz zamierza realizować postulaty sukcesywnie.

Magistrat tłumaczył, że działania na rzecz osób LGBT wynikają z obowiązków nałożonych na samorządy.

Radny miasta stołecznego Warszawy Filip Frąckowiak zaprzeczył takim twierdzeniom. Jak wskazał, jest to polityka Rafała Trzaskowskiego.

– Nie ma żadnych wyjątkowych i szczególnych obowiązków nałożonych na samorządy względem osób, które deklarują wolę zmiany chirurgicznej płci lub czują się wewnętrznie kimś innym niż się urodzili. Jest to polityka pana prezydenta Trzaskowskiego, który taką rolę narzuca samorządowi i swojej funkcji, którą pełni – zaznaczył Filip Frąckowiak.

Warszawski radny dodał też, że to PO i Nowoczesna wywierają szczególny nacisk na uprzywilejowanie „głośnych mniejszości”.

W podpisaniu deklaracji na rzecz środowisk dewiacyjnych obok Rafała Trzaskowskiego wezmą udział przedstawiciele stołecznego ratusza i środowiska LGBT.