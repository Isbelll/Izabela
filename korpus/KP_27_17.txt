3 grudnia, środa, godz. 18.00, Kino Kosmos Centrum Sztuki Filmowej (CSF), ul. Sokolska 66, Katowice
W ramach dyskusji chcemy omówić, jak wygląda sytuacja społeczności mniejszościowych w Polsce, w szczególności na Śląsku. Będziemy dyskutować na temat dyskryminacji poszczególnych grup społecznych, w tym narodowych i religijnych, a także osób o orientacji homoseksualnej. Zastanowimy się nad powodami istniejących stereotypów oraz dominacji wąskiego myślenia o społecznych i kulturowych normach. W szczególności chcemy dowiedzieć się od naszych prelegentów i prelegentek, jak wygląda codzienna sytuacja reprezentowanych przez nich grup, czy ulega ona stopniowej zmianie – na dobre lub na złe. Publiczność zaproszona jest do wspólnej dyskusji – w formie pytań, uwag i własnych doświadczeń. Zapraszamy wszystkie osoby zainteresowane tematem, osoby prywatne, a także przedstawicieli organizacji pozarządowych i instytucji publicznych do konstruktywnej dyskusji. 
Zaproszeni goście:
– Angela Mirga, przedstawicielka stowarzyszenia „Angel” (Bytom), zajmującego się wsparciem społeczności Romów w Bytomiu, szczególnie na rynku pracy oraz w edukacji dzieci;
– Włodzimierz Kac, przewodniczący Gminy Wyznaniowej Żydowskiej w Katowicach
– Eugeniusz Nagel, przewodniczący oddziału w Katowicach Towarzystwa Społeczno-Kulturalnego Niemców woj. śląskiego;
– Tomasz Kołodziejczyk, prezes stowarzyszenia „Tęczówka” (Katowice), działającego na rzecz osób LGBT
Moderacja: Jan Opielka, dziennikarz, v-ce prezes Fundacji Kontrasty
Na debatę wstęp wolny!
Po debacie (ok. godz. 20.00) zapraszamy na projekcję filmu Płynące wieżowce (bilety 8 zł).