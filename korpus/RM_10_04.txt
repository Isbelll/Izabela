Już na początku września ruszą kolejne spotkania w ramach akcji „SOS dla Polskiej Rodziny”. Inicjatywa jest odpowiedzią na szerzącą się ideologię gender [zobacz więcej]. 

Środowiska lewackie i LGBT przypuszczają atak na rodzinę. Do wielu szkół jest wprowadzana tzw. seks-edukacja. Podczas spotkań w ramach akcji „SOS dla Polskiej Rodziny” można dowiedzieć się jak ochronić dzieci przed deprawacją.

Jednym ze sposobów jest m.in. złożenie przez rodziców w szkole oświadczenia ws. uczestniczenia dzieci w dodatkowych zajęciach [dokument dostępny jest tutaj].Do tego zachęca poseł PiS-u Dominik Tarczyński.

– Bardzo często rodzice pytają mnie na spotkaniach, w jaki sposób mamy się bronić? Co mamy zrobić? Nie wszyscy są prawnikami, nie wszyscy wiedzą, w jaki sposób zachować się w sytuacji, gdy np. dyrektor szkoły proponuje, a właściwie narzuca, jeżeli rada rodziców w niektórych placówkach wręcz narzuca tego typu zajęcia tzw. pozalekcyjne, a de facto jest to indoktrynacja. Bardzo cieszę się, że „Nasz Dziennik” opublikował to oświadczenie, które wystarczy wypełnić, podpisać i złożyć do szkoły. Jest to formuła prawna, co jest bardzo istotne, ponieważ te zajęcia to jest dopiero pierwszy krok. Politycy opozycji mówili bardzo jasno, że „najpierw przyzwyczaimy społeczeństwo”, najpierw indoktrynacja ma się odbyć w pierwszym etapie, później będą małżeństwa homoseksualne, a następnie adopcja dzieci – podkreśla parlamentarzysta.

Najbliższe spotkanie w ramach akcji „SOS dla Polskiej Rodziny” z udziałem polityka PiS odbędzie się 8 września w Staszowie w województwie świętokrzyskim. Kolejne spotkania planowane są:

– 15 września w Jędrzejowie,

– 22 września w Opatowie,

– 29 września w Sandomierzu,

– 6 października w Busko Zdroju,

– 10 października ponownie w Staszowie.

Poseł Dominik Tarczyński zachęca do włączenia się w akcję. Oferuję też bezpłatną pomoc prawną. Informacje można uzyskać pod numerem telefonu: 533 242 619.