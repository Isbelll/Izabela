Manifestacje środowisk LGBT mieszczą się w szerszym planie, który ma funkcjonować w ramach obiegu obrazu i słowa w skali globalnej. Te wszystkie marsze LGBT są tak naprawdę prowokacjami. Prowokacja ma natomiast to do siebie, że można jej efekty potem wykorzystać i ułożyć po swojemu – powiedział w programie „Aktualności dnia” na antenie Radia Maryja prof. Piotr Jaroszyński. Środowiska, które należą do LGBT nie liczą się z ludzką naturą – powiedział prof. Piotr Jaroszyński. – Nasza natura wyrażana jest poprzez płciowość. Można ją poznawać w ramach filozofii, psychologii, nauk szczegółowych, o której mowa jest też w Objawieniu. To wszystko zostaje odrzucone. Nakłada się na to jakąś nową wizję dziwnego człowieka, który w tradycji wszystkich kultur był uznawany za pewne zagrożenie. Naruszenie, z jednej strony, porządku natury, a z drugiej strony, odcięcie się od tego, co Bóg mówi człowiekowi na temat jego płciowości – wskazał filozof. Środowiska LGBT całkowicie odrzucają Boga i Jego rolę w stworzeniu, szczególnie w odniesieniu do planów Bożych związanych z człowiekiem – dodał. – W związku z tym, żeby pokazać to, że nie liczą się z Bogiem, dokonują tak strasznych rzeczy (jak np. rąbanie siekierą ołtarza, obrażanie i opluwanie księży, ataki na duchownych, szydzenie ze świętych postaci – przyp. RIRM). Widać, że te rzeczy są sztucznie wymyślone, bo żaden człowiek, który potrafi czytać rzeczywistość i szanuje tak wielką kulturę, jaką jest chrześcijaństwo, nie postąpiłby w taki sposób. Te czynności narzucane są z wielką premedytacją – zwrócił uwagę wykładowca KUL i WSKSiM. Manifestacje środowisk LGBT mieszczą się w szerszym planie, który ma funkcjonować w ramach obiegu obrazu i słowa w skali globalnej – powiedział prof. Piotr Jaroszyński. – Te wszystkie marsze LGBT są tak naprawdę prowokacjami. Prowokacja ma natomiast to do siebie, że można jej efekty potem wykorzystać i ułożyć po swojemu – zaznaczył gość Radia Maryja.