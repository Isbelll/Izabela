Środowiska homoseksualne wkraczają do Europejskiego Centrum Solidarności. Takie działania budzą sprzeciw mieszkańców Gdańska oraz lokalnych stowarzyszeń.

W Europejskim Centrum Solidarności odbyło się spotkanie organizowane przez Stowarzyszenie na Rzecz Osób LGBT Tolerado.

– To spotkanie ma burzyć stereotypy, tak jak wiele naszych spotkań. Tak wiele mitów, stereotypów krąży o społeczności LGBT, o mniejszości seksualnej i to spotkanie jest po to, żeby tego typu stereotypu burzyć – wskazywała Marta Magott ze Stowarzyszenia na Rzecz Osób LGBT Tolerado.

Miejsce spotkania budzi jednak kontrowersje.

– To jest budynek historyczny, miał być w zamyśle historyczny. Dzisiaj jest to budynek różnego rodzaju formacji lewackich, zboczonych, ludzi zdeprawowanych, którzy próbują narzucić inny porządek świata – akcentuje Andrzej Michałowski ze stowarzyszenia „Godność”.

Zastrzeżenia budzi także data. Promocja gejów, lesbijek, biseksualistów i transwestytów odbywa się 2 kwietnia – w rocznicę śmierci św. Jana Pawła II.

Zdaniem organizatorów to zwykły przypadek.

– Zawsze spotykamy się we wtorki, od dłuższego czasu. To był pierwszy wtorek z wolnym terminem – podkreśla Jacek Jasionek ze Stowarzyszenia na Rzecz Osób LGBT Tolerado.

Czujemy rozczarowanie – mówi Czesław Nowak ze stowarzyszenia „Godność”.

– Ubolewamy, że walka Papieża i nasza walka w tym dzisiejszym chaosie ideowym, tym gender itd., idzie na marne. Naród powinien się obudzić – akcentuje.