
Uważam, że katolicy to osoby, które muszą być aktywne i walczące. Nie należy tego mylić z żadną mową nienawiści ani z hejtem, bo my walczymy z godnością, walczymy o prawdę. Walczymy w ten sposób, żeby nikogo nie ranić, ale z całą pewnością nie możemy pozwolić, aby narzucano nam obce ideologie niszczące nasze dzieci, rodzinę, naród i państwo. To zagrożenie, jakie w tej chwili przeżywamy, jest ogromne. To jest zagrożenie ideologią gender – akcentowała Barbara Nowak, Małopolska Kurator Oświaty, w poniedziałkowych „Rozmowach niedokończonych” na antenie Telewizji Trwam.


Ideologia gender próbuje wkroczyć do polskich szkół i seksualizować dzieci już od najmłodszych lat. Barbara Nowak, Małopolska Kurator Oświaty, odważnie się temu sprzeciwia, za co jest piętnowana przez środowiska LGBT.
– Uważam, że katolicy to osoby, które muszą być aktywne i walczące. Nie należy tego mylić z żadną mową nienawiści ani z hejtem, bo my walczymy z godnością, walczymy o prawdę. Walczymy w ten sposób, żeby nikogo nie ranić, ale z całą pewnością nie możemy pozwolić, aby narzucano nam obce ideologie niszczące nasze dzieci, rodzinę, naród i państwo. To zagrożenie, jakie w tej chwili przeżywamy, jest ogromne. To jest zagrożenie ideologią gender, która jest elementem pomysłu na globalizację, a tak naprawdę jest dalszym ciągiem tej ideologii marksistowskiej, tyle, że zmieniły się narzędzia. Dzisiaj te narzędzia to nie jest broń palna, ale są to narzędzia dużo bardziej perfidne i przemyślne, narzędzia korzystające z nowoczesnych technologii i które mają możliwość atakowania nas z każdej strony – wskazała Barbara Nowak.
Dorośli mają obowiązek kształtować dzieci, wpajając im wiedzę i pokazując piękno świata.
– Od tego są dorośli, żeby kierować dzieckiem, żeby wyposażyć go w wiedzę, pokazać, jak bardzo interesujący jest świat wokół, a nie od tego, żeby straszyć. Proszę zwrócić uwagę, co się w tej chwili dzieje. Coś niesamowicie obrzydliwego. Dorośli ludzie w celu realizacji swoich własnych zamierzeń pompują w te dzieci wielki strach. Mówią im: „Uważajcie, jesteście zagrożone. Za 10, 15 lat świata nie będzie”. To po co one mają się uczyć, po co mają cokolwiek poznawać? To jest wielka histeria – zauważyła Małopolska Kurator Oświaty.
Ks. abp Marek Jędraszewski także wielokrotnie sprzeciwiał się ideologiom sprzecznym z nauką Kościoła i otwarcie wyrażał swoje zdanie.
– Ja go nazywam mocarzem. Jest człowiekiem, który ma ogromną mądrość w sobie. Nie przyszedł po to, żeby się podobać, ale przyszedł po to, żeby mówić prawdę, bo jest człowiekiem bożym i rozumnym. Myślę, że śladem księdza arcybiskupa Marka Jędraszewskiego pójdą następni ludzie, bo często tak jest, że nawet zwykli ludzie mają bardzo mądre spojrzenie na świat, ale nie wiedzą, czy mogą to powiedzieć, nie wiedzą, czy im wolno i czy to dobrze, żeby wychodzić przed szereg. Ksiądz arcybiskup dał im siłę – podkreślała gość Telewizji Trwam.
Ostatnio metropolita krakowski nazwał ekologizm poważnym zagrożeniem, co spotkało się z ogromnym niezadowoleniem wśród środowisk lewicowych.
– Człowiekowi odbiera się jego godność. W wypowiedziach ludzi z lewej strony słyszymy, że ważniejszym niż człowiek jest kornik czy zwierzę, a równocześnie mówi się, że człowiek w łonie matki to jeszcze nie człowiek. Za chwilę będzie tak, że w imię dziwadła ekologizmu młodzi ludzie, którzy chcą być dobrzy dla ziemi, a są zmanipulowani, będą jedli karmy takie jak psy, bo im się powie, że to ekologiczne. (…) Odchodzimy od religii, od Boga i zaprzeczamy temu, co od zawsze wiedzieliśmy, że jest – dodała Barbara Nowak.
radiomaryja.pl