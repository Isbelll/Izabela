Krytyka Polityczna poleca wydarzenia w ramach Maratonu Równości w Łodzi. Już dziś odbędzie się konferencja, a w sobotę zapraszamy na kolejny Marsz Równości.

Od lat praktycy i teoretycy zastanawiają się, jak powinna wyglądać szkoła idealna, wolna od dyskryminacji i uprzedzeń. Czy są bliżej rozwiązania tego zagadnienia? Na to i wiele innych pytań spróbujemy odpowiedzieć na konferencji naukowo-aktywistycznej, organizowanej w ramach VI Maratonu Równości.

Fabryka Równości zaprasza serdecznie na dwuczęściowe spotkanie, będące podsumowaniem ogólnopolskich projektów prowadzonych przez badaczy i badaczki oraz aktywistów i aktywistki.
Udział w konferencji jest bezpłatny. Program konferencji:

13:00 – rejestracja uczestniczek i uczestników
13:15 – otwarcie konferencji
13:30 – 15:00 – część I – Czy podręcznik ma płeć? Jak uczyć bez uprzedzeń i dyskryminacji:
– prezentacja założeń i wyników badań zrealizowanych w ramach projektu “Gender w podręcznikach” – dr Iwona Chmura-Rutkowska i dr Marta Mazurek
– prezentacja wniosków praktyków do projektu “Gender w podręcznikach” – Agata Kobylińska, Barbara Michalska
– dyskusja panelowa “Jak uczyć bez uprzedzeń i dyskryminacji?” z udziałem dr Iwony Chmury-Rutkowskiej, dr Marty Mazurek, dr Magdaleny Rek-Woźniak (, Agaty Kobylińskiej (EduKABE), Barbary Michalskiej (oraz Idy Mickiewicz-Florczak

15:00-15:15 – przerwa kawowa

15:15-17:00 – część II – Dobre praktyki w zakresie promowania równości we współczesnej szkole:
– potrzeba kształcenia na rzecz równości i założenia projektu “Lekcja równości” – Bartłomiej K. Przybylski
– doświadczenia nauczycieli i uczniów uczestniczących w projekcie “Lekcja równości” – Bogusława Durajska i Anna Kusiak wraz z uczniami Gimnazjum im. Adama Mickiewicza w Piątkowisku;
– podsumowanie projektu “Inni to My” – Alicja Zachert
– Żywa Biblioteka jako narzędzie kształtowania postaw na rzecz równości – Eliza Gaust
– zajęcia edukacji seksualnej a kształtowanie postaw prorównościowych – Fundacja Nowoczesnej Edukacji SPUNK.
– dyskusja otwarta

VI Łódzki Marsz Równości

23 kwietnia, sobota, godzina 15:00,  Łódź, Stary Rynek

23 kwietnia po raz pierwszy powiemy nowej władzy: „Sprawdzamy!”. Sprawdzamy, czy nadal żyjemy w państwie demokratycznym i choć formalnie otwartym na różnorodność. Zwłaszcza, że mamy prawo do wątpliwości w tym zakresie, skoro ukryty został już urząd Pełnomocnika Rządu do spraw Równego Traktowania, a parlamentarna większość szykanuje Rzecznika Praw Obywatelskich, który jako jedna z nielicznych instytucji publicznych w Polsce zawsze konsekwentnie bronił osób dyskryminowanych.

23 kwietnia to data ważna również z lokalnej perspektywy. Chcemy pokazać, że nawet jeśli wyjątkowo nie odbyła się w tym roku Manifa, to nie oznacza to, że w Łodzi przestaliśmy i przestałyśmy mieć siły i odwagę, aby manifestować na rzecz równości.

Przyjdźmy wszystkie i wszyscy 23 kwietnia o godzinie 15:00 na Stary Rynek (a w poprzedzającym tygodniu weźmy udział w innych wydarzeniach składających się na Maraton Równości). Żeby pokazać, że maszerujemy dalej. Nadal walczymy i walczyć będziemy o RÓWNOŚĆ, SPRAWIEDLIWOŚĆ SPOŁECZNĄ, o instytucjonalne WSPARCIE dla tych, którzy codziennie borykają się z wymierzoną w nich przemocą. Odważmy się marzyć o Łodzi, w której nikt nie wyzywa przyjezdnych, nie bije wyróżniających się, nie szykanuje z powodu niezrozumienia czy lęku. Odważmy się pragnąć Łodzi takiej, która dba o wszystkich którzy mogą mieć gorzej na starcie i dba o dobrą edukację młodzieży, kształtującą prorównościowe postawy i przekazującą rzetelną wiedzę – najlepszą szczepionkę przeciwko różnego rodzaju uprzedzeniom. Odważmy się pragnąć Łodzi takiej, w której każdy i każda czuje się jak u siebie.

Hymnem społeczności LGBTQ+ na całym świecie jest piosenka Glorii Gaynor „I will survive”. Wyślijmy 23 kwietnia władzy, całemu krajowi i światu jasny przekaz: WE WILL SURVIVE!