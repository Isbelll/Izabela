Wykorzystanie przez środowiska LGBT nazwy kojarzonej z ogólnopolskim Marszem dla Życia i Rodziny jest skandaliczne – ocenia poseł Prawa i Sprawiedliwości Anna Sobecka.

Chodzi o hasło tzw. marszu równości w Toruniu, które brzmi „Dla życia i rodziny”. Manifestacja ma odbyć się 21 września. W rozmowie z naszą redakcją poseł zaznaczyła, że takie działanie to wyraz wyjątkowej prowokacji i manipulacji.

– Rozumiem, że to wyjątkowa prowokacja i manipulacja, bowiem tym ogłoszeniem uderza się w tradycyjne wartości, na których budowane jest polskie społeczeństwo. Dlatego wykorzystywanie nazwy kojarzonym z ogólnopolskim marszem dla życia i rodziny uważam za wyjątkowo skandaliczny – podkreśliła.

Polityk wystosowała także list otwarty. Wskazuje w nim, że powoływanie się przez środowiska LGBT na troskę o życie i rodzinę jest co najmniej kuriozalne, bowiem są oni równolegle żarliwymi zwolennikami tzw. aborcji i eutanazji. [czytaj więcej] 

– To przekraczanie wszelkich granic. To jest wchodzenie w naszą tradycję, kulturę, nasze obyczaje – dodała.

Poseł wskazała, że „to mylenie pojęć jest celowe i w konsekwencji prowadzi do redefinicji małżeństwa i rodziny, na co nie może być przyzwolenia społecznego”.

