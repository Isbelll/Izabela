Premiera książki "Zakonnice odchodzą po cichu" Marty Abramowicz z udziałem autorki odbędzie się 27 lutego o godzinie 19:00 w Atelier w Sopocie.

Book Party książki Zakonnice odchodzą po cichu Marty Abramowicz będzie pierwszym spotkaniem poświęconym publikacji. Temat będący wciąż tabu w polskich dyskurskie publicznym zostanie podjęty w kilku odsłonach:

– czytanie: naciekawsze fragmenty przeczyta Agnieszka Sprawka

– śpiewanie: najpiękniejsze piosenki zaśpiewa Julita Zielińska

– gadanie: rozmowę poprowadzi Robert Witzling

– świętowanie: poczęstunek oraz party z okazji premiery

Habit już uszyty. Za dwa miesiące siostra Joanna uroczyście otrzyma go z rąk Mistrzyni. Ale teraz jest noc i siostra Joanna myśli tylko o tym, czy wszyscy zasnęli. Jest po komplecie, światła zgaszone. Nie wolno opuścić łóżka, nie wolno się odezwać. Siostra Joanna łamie reguły zakonne i wymyka się z pokoju. Przebiega pod ścianą, po schodach w górę, do biblioteki. Drzwi skrzypią. Trzeba uważać. Między regałami czeka już siostra Magdalena…

fragment książki “Zakonnice odchodzą po cichu”

 Byłe zakonnice nikomu nie opowiadają o swoim życiu. Nie występują w telewizji. Powiedzieć złe słowo na zakon, to stanąć samotnie przeciw Kościołowi. Nie mówią znajomym ani rodzinie, bo ludzie nic nie rozumieją. Dla ludzi świat jest prosty: odeszła, bo na pewno w jakimś księdzu się zakochała. W ciążę z biskupem zaszła. Jak one tam bez chłopa wytrzymują? Chyba w czystości nie żyją?

Byłe zakonnice nie mogą uwierzyć: O czym oni mówią?
Jaki biskup? W zakonie walczy się o przetrwanie.
Jaki ksiądz? Tam szuka się sensu, który dawno został zgubiony.
Jak wytłumaczyć, że chodzi o coś zupełnie innego?

W książce znajdziecie odpowiedzi.

Book Party poświęcone książce Zakonnice odchodzą po cichu Marty Abramowicz odbędzie się w sobotę, 27 lutego o godz. 19.00 w Klubie Atelier, Al. Mamuszki 2, Sopot. Wstęp wolny.



Marta Abramowicz (1978) – dziennikarka, badaczka, psycholożka. Reportażu uczyła się pod okiem Hanny Krall. Napisała wiele tekstów lekkich, gazetowych, i sporo poważniejszych, naukowych, w tym kilka książek. Robi badania społeczne, najczęściej o ludziach, którym trudniej się odnaleźć. Zawsze najbliżsi jej byli wykluczeni, więc od lat z różnymi organizacjami pozarządowymi szuka sposobów na zmianę świata ( m.in. ze Stowarzyszeniem na rzecz Osób LGBT Tolerado, czy Świetlicą Krytyki Politycznej).