Sejmik Województwa Lubelskiego wyraził sprzeciw wobec działań mających na celu promocję ruchów LGBT w sferze publicznej. Za stanowiskiem, które wnieśli radni PiS-u głosowała też część opozycji. 24 radnych opowiedziało się za dokumentem, 3 było przeciw, natomiast 4 nie wzięło udziału w głosowaniu. 

Tym samym sejmik wyraził sprzeciw wobec pojawiających się sferze publicznej działań zorientowanych na promowanie dewiacyjnych ideologii i treści.

Autorzy projektu mówią m.in. zdecydowane „NIE” dla wprowadzania do polskich szkół elementów wychowania seksualnego.

– Mając na względzie dobro człowieka i rodziny deklarujemy, że staniemy w obronie naszej szkoły i rodzinny, dążąc do ich ochrony przed rozprzestrzeniającą się ideologią sprzeczną z chrześcijańskimi wartościami. Nie godzimy się na wprowadzanie do polskiego systemu oświaty elementów wychowania seksualnego w myśl standardów Światowej Organizacji Zdrowia. Nie godzimy się na sprzeczne z prawem oraz realnym dobrem naszych dzieci instalowanie funkcjonariuszy politycznych poprawności politycznej w szkołach, tzw. latarników. Nie pozwolimy również na wywieranie administracyjnej presji na rzecz stosowania poprawności politycznej, słusznie zwaną homopropagandą, w wybranych zawodach, takich jak: nauczyciele, naukowcy, przedsiębiorcy czy prawnicy – odczytał fragment stanowiska Michał Mulawa, przewodniczący Sejmiku Województwa Lubelskiego.

Środowiska homoseksualne wsparł mocno nowy prezydent Warszawy Rafał Trzaskowski. Polityk podpisał tzw. kartę LGBT. To spowodowało, że środowiska lewicowe domagają się, przyjęcia podobnych deklaracji w innych regionach Polski.

Był to także impuls dla osób, które bronią rodziny. Jednym z przykładów jest akcja SOS dla Polskiej Rodziny. W ramach inicjatywy organizowane są spotkania w całej Polsce, na których eksperci przestrzegają przed wprowadzaniem genderowych treści do szkół [zobacz więcej].