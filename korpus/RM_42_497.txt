Niewykluczone, że w Nowym Sączu wprowadzona zostanie Samorządowa Karta Praw Rodzin. Projektem uchwały w tej sprawie zajmują się dziś nowosądeccy radni.
Sprawa podzieliła jednak samorządowców. Radni z Koalicji Obywatelskiej uważają, że uchwała dyskryminuje m.in. osoby wychowujące dzieci. Przeciwnicy projektu zapowiedzieli, że podczas głosowania nad rozwiązaniem wyjdą z sali lub nie zagłosują.
Paweł Kwaśniak, koordynator projektu, stwierdził, że karta powinna zostać przyjęta.
– Według tego, co mogłem usłyszeć do tej pory od radnych Prawa i Sprawiedliwości, wygląda na to, że karta powinna zostać uchwalona i przyjęta, aczkolwiek mogą się pojawić pewne wątpliwości i kontrowersje ze strony mniejszej części radnych. Jako przedstawiciel organizacji pozarządowych, które kartę przygotowały i promują, mam wystąpić na posiedzeniu rady miasta Nowego Sącza, gdzie będę zachęcał wszystkich do życzliwości wobec tego projektu – powiedział Paweł Kwaśniak.
Inicjatorem wprowadzenia Samorządowej Karty Praw Rodzin w Nowym Sączu są tamtejsi radni PiS. Projekt przewiduje kompleksowe działania na rzecz wzmocnienia rodzin m.in. w zakresie ochrony prawa rodziców i dobra dziecka w szkole.
Samorządową Kartę Praw Rodzin wprowadziło dotychczas kilkanaście samorządów w Polsce. To odpowiedź na próbę podważenia konstytucyjnych praw rodzin. Chodzi m.in. o deklarację LGBT+, którą podpisał włodarz stolicy.