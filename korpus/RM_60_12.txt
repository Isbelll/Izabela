Marsze LGBT, sprawy patriotyzmu, odniesienia do religii są bardzo mocno eksponowane. To pokazuje, że ta kampania polityczna ze sprawy merytorycznej przechodzi w sprawę ideologiczną. To świadczy o tym, że opozycja nie ma programu, zatem opiera się – swoim starym sposobem – na kwestiach ideologicznych. Uciekanie w sferę ideologiczną świadczy o braku programu – powiedział w rozmowie z TV Trwam Marcin Drewa. Politolog odniósł się do rozpoczętej kampanii wyborczej.
– Obserwujemy bardzo dynamiczne działania, bynajmniej zapowiedzi opozycji są takie, aby zintensyfikować spotkania z wyborcami. Pytanie, czy przynosi to zamierzone efekty? Polacy nie nabierają się już w taki sposób, jak jeszcze przed laty. Próbują dyskutować z politykami Platformy Obywatelskiej – zaznaczył ekspert.
Myślę, że kwestie światopoglądowe będą mocno akcentowane i to się już dzieje – dodał.
– Marsze LGBT, sprawy patriotyzmu, odniesienia do religii są bardzo mocno eksponowane. To pokazuje, że ta kampania polityczna ze sprawy merytorycznej przechodzi w sprawę ideologiczną. To świadczy o tym, że opozycja nie ma programu, zatem opiera się – swoim starym sposobem – na kwestiach ideologicznych. Uciekanie w sferę ideologiczną świadczy o braku programu – zwrócił uwagę Marcin Drewa.
Opozycja jeszcze do końca nie zwarła swoich szeregów, więc co tu mówić o programie, jaki mają dla wyborców – powiedział politolog.
– My na dziś nie widzimy żadnego programu u opozycji. Po tych dużych dumnych hasłach, po zapowiedziach o zjednoczeniu – jak widzimy – idą odrębne bloki, a w dodatku bez jasnego przekazu. To nie wróży nic dobrego – wskazał.
Zjednoczona Prawica nie patrzy na to, co się dzieje w opozycji, ale robi swoje od wielu lat – dodał.
– Partia rządząca jest skonsolidowana i przewidywalna. Na podstawie chociażby programów socjalnych widzimy, że mają pomysł na rządzenie Polską, co skutkuje dużym poparciem. Bardzo duży problem ma opozycja, która się podzieliła, co do której mamy zastrzeżenia chociażby merytoryczne. Problemem dla Grzegorza Schetyny, PSL i ruchu Kukiza jest też fakt wykradania sobie wyborców. Taką migrację już obserwujemy – podkreślił Marcin Drewa.