Powstał projekt ustawy, który ma zatrzymać obchodzenie prawa rodzinnego przez organizacje LGBT. Jego autorem jest Instytut na Rzecz Kultury Prawnej Ordo Iuris. 
Prawnicy z tej instytucji zwracają uwagę, że ruch LGBT od wielu lat podejmuje próby zarówno przed organami krajowymi, jak i międzynarodowymi, aby podważyć i zmienić obowiązujący w Polsce stan prawny. W tym celu wykorzystywane są najczęściej niejasności lub luki w obowiązujących ustawach.
Duża część tych przepisów powstała w 2014 roku za pomocą ustawy Prawo o aktach stanu cywilnego – wskazał dr Tymoteusz Zych, wiceprezes Ordo Iuris.
– Jednym tylko z takich wadliwych rozwiązań jest wprowadzenie transkrypcji obligatoryjnej, czyli wymogu, zgodnie z którym przepisanie zagranicznego aktu stanu cywilnego, w szczególności aktu urodzenia, jest konieczne, by uzyskać dowód osobisty lub PESEL. To oczywiście stało się pretekstem do tego, by wszczynać postępowania. Wcześniej takiej konieczności transkrypcji w ogóle nie było. My zwracamy uwagę, że tej obligatoryjności nie należy odczytywać dosłownie; że intencja ustawodawcy jest inna – powiedział.
Projekt ustawy przygotowany przez Ordo Iuris ma trafić do Ministerstwa Sprawiedliwości.
W internecie można poprzeć inicjatywę za pośrednictwem portalu maszwplyw.pl.