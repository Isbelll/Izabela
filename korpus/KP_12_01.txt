Młodzieżowy Strajk Klimatyczny znamy przede wszystkim z comiesięcznych protestów, które odbywają się w Polsce, podobnie jak na ulicach miast całego świata. To oddolny ruch bez liderów, który zaangażował tysiące młodych. Tych samych, na których bierność tak dużo się w ostatnich latach narzeka.

Protesty to jednak nie jest ich ostatni głos w tej sprawie. Wraz z zakończeniem roku szkolnego zostają one zawieszone – sceptyczni kierowcy mogą odetchnąć. W końcu zaczęły się wakacje – młodzi aktywiści nie kończą jednak z edukowaniem, teraz także i dorosłych.