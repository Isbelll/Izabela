Niestety organizacje LGBT na poziomie ideologicznym dążą do jednego celu – zniszczenia rodziny. To jest cel, który został bardzo jasno nakreślony przez Karola Marksa i ten cel cały czas jest realizowany, szkoda tylko, że za polskie pieniądze – podkreślił prezes Fundacji Mamy i Taty Marek Grabowski. Ekspert odniósł się w ten sposób do raportu wiceministra sprawiedliwości Sebastiana Kalety ws. finansowania organizacji LGBT przez stołeczny ratusz. Prezydent Warszawy Rafał Trzaskowski odpiera jednak zarzuty.

Tymczasem z raportu wynika, że coroczne konkursy na programy społeczne dotyczące m.in. walki z AIDS, często wygrywają projekty organizacji, które wspierają postulaty LGBT. W latach 2017-19 władze stolicy miały przekazać tym podmiotom 7 mln zł. Eksperci ostrzegają, że ideologia LGBT ma destrukcyjne działanie.

– Kilka miesięcy temu przygotowaliśmy bardzo dokładny i szczegółowy raport dotyczący finansowania LGBT. To jest ideologiczna wojna hybrydowa. To, co proponują organizacje LGBT, to jest tworzenie nowego człowieka, nowego wyborcy – zauważył Marek Grabowski.

Celem tych organizacji jest kompletne zniszczenie tradycyjnego systemu wartości – zaznaczył prezes Fundacji Mamy i Taty.

– Niestety organizacje LGBT na poziomie ideologicznym dążą do jednego celu – zniszczenia rodziny. To jest cel, który został bardzo jasno nakreślony przez Karola Marksa i ten cel cały czas jest realizowany, szkoda tylko, że za polskie pieniądze – powiedział Marek Grabowski.

– Aby się temu przeciwstawić należy wspierać organizacje prorodzinne. Organizacje, które mają na celu wzmocnienie takich wartości jak małżeństwo, rodzina. Wspieranie podmiotów, które chcą zniszczyć ten klasyczny model rodziny, do którego już odnosił się chociażby Arystoteles, mówiąc, że jest to optymalny model rodziny, niestety nie przysłuży się państwu – podkreślił.

Raport powstał po przeanalizowaniu dokumentacji ws. finansowania kilku organizacji korzystających ze wsparcia miasta, m.in. Fundacji Polityki społecznej „Prekursor”.

Wiceminister Sebastian Kaleta zapowiedział, że to punkt wyjścia do dalszych kontroli ws. cięć w niektórych miejskich projektach, dotyczących m.in. warszawskiej komunikacji miejskiej.