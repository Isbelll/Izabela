Uczestnicy konferencji poruszyli tematy związane z ochroną dzieci przed współczesnymi zagrożeniami. W wydarzeniu uczestniczył m.in. sekretarz stanu w Kancelarii Prezesa Rady Ministrów Jan Dziedziczak.
Jan Dziedziczak zaznaczył, że dzieci powinny aktywnie udzielać się w organizacjach, które wychowują i kształcą charakter młodego człowieka.


Poseł PiS-u podkreślił, że jedną z takich formacji jest dobrze rozumiane harcerstwo.


– W swojej istocie łączy głęboką formację duchową i patriotyczną w myśl ideałów harcerskich, a więc służby Bogu i Polsce z takim wszechstronnym wychowaniem, sprawności w działaniu, a więc samodyscypliny, odporności na stres i umiejętności rozwiązywania wyzwań czy wreszcie pracy w grupie, bycie liderem, inteligencji emocjonalnej. Harcerstwo dobrze rozumiane to głęboka formacja ideowa i sprawność działania – powiedział Jan Dziedziczak.


Wtorkowe sympozjum odbyło się w ramach wiosennej sesji Apostolstwa Trzeźwości, które miało miejsce w toruńskiej uczelni.


W konferencji wzięli również udział m.in. Rzecznik Praw Dziecka Mikołaj Pawlak oraz małopolska kurator oświaty Barbara Nowak.