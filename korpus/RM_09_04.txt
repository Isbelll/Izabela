Warszawska deklaracja LGBT+ została podpisana w lutym tego roku i od początku budziła szereg kontrowersji oraz wątpliwości m.in. z tego względu, że przewidywała wprowadzenie do szkół edukacji seksualnej zgodnej z kontrowersyjnymi standardami WHO. Instytut Ordo Iuris monitorował proces wdrażania tego ideologicznego dokumentu – mówił adwokat Rafał Dorosiński z Ordo Iuris w poniedziałkowych „Aktualnościach dnia” w Radiu Maryja.

Warszawski ratusz potwierdził doniesienia, że w tym roku nie zostaną wprowadzone zajęcia lekcyjne z edukacji seksualnej. To sukces działań m.in. Instytutu na rzecz Kultury Prawnej Ordo Iuris.

– Deklaracja LGBT+ została podpisana w lutym tego roku i od początku budziła szereg kontrowersji oraz wątpliwości m.in. z tego względu, że przewidywała wprowadzenia do szkół edukacji seksualnej zgodnej z kontrowersyjnymi standardami WHO. Instytut Ordo Iuris od samego początku monitorował proces wdrażania tego ideologicznego dokumentu, jakim jest deklaracja LGBT+, napisaliśmy analizę, a później, wspólnie z innymi organizacjami, uczestniczyliśmy w proteście pod ratuszem. Wielu mieszkańców Warszawy licznie się tam stawiło. Sformułowaliśmy petycję o wycofanie się z tej deklaracji przez prezydenta Trzaskowskiego, aż wreszcie złożyliśmy wniosek o przeprowadzenie konsultacji, co do wprowadzania tejże karty, ponieważ musimy pamiętać, że sama karta była opracowywana i tworzona w aurze pewnej tajemniczości – wskazał adwokat Rafał Dorosiński.

Nie było wiadome, kto jest jej autorem – podkreślił gość Radia Maryja.

– Nie było wiadome było w jakim trybie, kiedy i przez kogo jest redagowana. W związku z tym wysyłaliśmy szereg wniosków o dostęp do informacji publicznej do ratusza. Od początku ratusz był bardzo enigmatyczny w swoich odpowiedziach, wskazując jeszcze w maju, że jest w procesie nacjonalizacji zapisów deklaracji, więc wszystko, co przekazywał nam, ograniczało się do jakichś ogólnych stwierdzeń. Jeszcze w maju wskazywał, że odpowiedzialnym za przygotowanie edukacji seksualnej podmiotem miałoby być Warszawskie Centrum Innowacji Edukacyjno-Społecznych i Szkoleń, co okazało się nieprawdą, ponieważ sprawdziliśmy tę informację, kontaktując się z tą instytucją. Jej dyrektor wprost stwierdził, że takie prace w jego instytucji się nie toczą. W związku z tym taki obrót sprawy uwiarygadniał doniesienia, że za przygotowaniem tejże edukacji seksualnej, podobnie jak za całą deklaracją LGBT+, stoją środowiska organizacji LGBT – powiedział gość „Aktualności dnia”.

Ta deklaracja ratusza, że wycofuje się z wprowadzenia edukacji seksualnej, nie jest finalnym sukcesem – zaakcentował prawnik.

– Mamy świadomość tego, że środowiska, które tego rodzaju zajęcia chciałyby wprowadzić do warszawskich szkół, nie ustają w swoich wysiłkach i mogą liczyć na przychylny stosunek władz miasta, wielokrotnie wyrażany. W związku z tym takie deklaracje nie zamykają sprawy. Tym bardziej, że docierają do nas informację o tym, iż te wysiłki zostaną zrealizowane w nieco inny sposób. Otóż miasto ma ogłosić konkursy dla organizacji pozarządowych, na prowadzenie w szkołach zajęć dotyczących edukacji seksualnej, czyli wybiera nieco inną ścieżkę idąc śladami takich miast jak Poznań, Gdańsk czy Łódź, gdzie właśnie w trybie konkursów dla organizacji pozarządowych zostały niestety wprowadzone zajęcia z wulgarnej edukacji seksualnej – stwierdził adwokat Rafał Dorosiński.
