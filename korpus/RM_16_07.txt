Radni sejmiku województwa podkarpackiego przyjęli stanowisko wyrażające sprzeciw wobec promocji i afirmacji ideologii tzw. ruchów LGBT.
Uchwała została przygotowana przez radnych Prawa i Sprawiedliwości. Jest to odpowiedź na apel rodziców, którzy nie chcą, aby do szkół wchodziły osoby zainteresowane wczesną seksualizacją dzieci.
Jacek Kotula, radny PiS na Podkarpaciu, podkreślił, że sejmik jasno sprzeciwia się ingerencji ideologów LGBT w proces wychowania i kształcenia uczniów.
    – Szkoła nie może stać się narzędziem do ideologicznej ofensywy. Ma być miejscem gwarantującym bezpieczeństwo i umożliwiającym rozwój naszych dzieci. Obserwujemy działania grup lewicowych, które mają na celu destrukcję polskiej rodziny. Radykałowie dążący do rewolucji genderowej atakują niewinne dzieci, autorytet rodziny, wolność słowa i swobodę przedsiębiorców. Dlatego chcemy bronić nasz region przed tą zarazą. Nie damy narzucić sobie tej destrukcyjnej ideologii, która chce zdeprawować nasze dzieci – mówił Jacek Kotula.
Podobne uchwały przyjęły wcześniej sejmiki województwa lubelskiego oraz małopolskiego. Jest to wyraz sprzeciwu wobec ideologii opartej na tzw. standardach Światowej Organizacji Zdrowia.
Natomiast deklarację LGBT+ podpisał prezydent Warszawy Rafał Trzaskowski.