Oni chcą doprowadzić do tego, aby nasze społeczeństwo odwróciło się od wartości konserwatywno-wolnościowych i zaczęli wyznawać te antywartości lewicowe, czyli gender, ideologię LGBT, seksualizację dzieci, odejście od tradycyjnego modelu rodziny – powiedział europoseł Patryk Jaki w rozmowie z Portalem Radia Maryja.

Na obecnym posiedzeniu Platformy Obywatelskiej głos zabrali przedstawiciele opozycji. Jeden z lich zasłynął nieznajomością ustawy o edukacji seksualnej i minął się z prawdą mówiąc, że ta ustawa jest pisana „pod dyktando lobby pedofilskiego”, a edukacja seksualna będzie w Polsce penalizowana.

Warto przypomnieć, że prawdziwa edukacja seksualna jest w Polsce realizowana zgodnie z prawem pod postacią przedmiotu szkolnego „Wychowanie do życia w rodzinie”.

– Jest to wynik działalności Platformy Obywatelskiej, Roberta Biedronia i tych wszystkich opozycyjnych partii, które w mojej ocenie regularnie kłamią na temat Polski, robią to celowo po to, żeby potem mówić w naszym kraju, iż Europa ma o nas złe zdanie, czyli robią to ze względu na swoje partykularne interesy partyjne. Europosłowie opozycyjni kreują system obrażania Polski i moim zdaniem ludzie powinni ich za to rozliczyć, bo ojczyzna powinna być dla nas najważniejsza, a dla nich nie ma to żadnego znaczenia – powiedział europoseł.

Zdaniem naszego rozmówcy, opozycja w Polsce dzieli się na tych, którzy świadomie chcą wprowadzenia ideologii LGBT oraz tych, którzy jedynie powtarzają lewackie hasła.

– Moim zdaniem są dwie frakcje w opozycji. Jedna z nich rozumie, że edukacja seksualna w Polsce jest i zależy im na tym, żeby zamiast edukacji została wprowadzona indoktrynacja LGBT. To jest ta świadoma część opozycji. Natomiast druga frakcja to są ludzie, którzy nie mają pojęcia o tym, jak wygląda program nauczania w Polsce, bo nawet go nie przeczytali, ale bardzo chętnie powtarzają przekazy z „Gazety Wyborczej” czy innych mainstreamowych mediów, więc nasza opozycja w pigułce łączy w sobie niewiedzę ze złą wolą – wskazał były przewodniczący sejmowej komisji weryfikacyjnej.

Pozostaje pytanie o to, jakie następne kroki mogą podjąć środowiska lewackie, żeby wprowadzić w Polsce swoją wizję świata.

– Obawiam się, że ich wyobraźnia jest tutaj nieograniczona. Oni chcą wprowadzić tę rewolucję obyczajową w Polsce, i tak jak na Zachodzie wpychają się wszędzie, gdzie tylko się da, a więc do żłobków, przedszkoli czy szkół, żeby prowadzić proces takiej wrogiej socjalizacji dla naszego społeczeństwa, czyli proces zamiany flagi biało-czerwonej na różową. Oni chcą doprowadzić do tego, aby nasze społeczeństwo odwróciło się od wartości konserwatywno-wolnościowych i zaczęli wyznawać te antywartości lewicowe, czyli gender, ideologię LGBT, seksualizację dzieci, odejście od tradycyjnego modelu rodziny – mówił europoseł Patryk Jaki.