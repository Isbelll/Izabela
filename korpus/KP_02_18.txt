Krople wody na rozpalonych kamieniach, jeden z wczesnych filmów François Ozona (8 kobiet, Basen), to zrealizowana w 2000 adaptacja sztuki Rainera Wernera Fassbindera.

20-letni Franz ma wprawdzie dziewczynę, ale daje się poderwać Leopoldowi, 50-letniemu biznesmenowi – zwłaszcza że Leopold jest prawdziwym wirtuozem, jeśli chodzi o uwodzenie. Ich związek od początku jest grą dominacji i uległości, ale w miarę upływu czasu nabiera coraz to nowych odcieni i perwersji. Zwrot akcji w zupełnie niespodziewanym kierunku następuje, gdy na „scenę” wraca dziewczyna Franza. A potem pojawia się jeszcze… Musicie zobaczyć sami.

Akcja toczy się w Niemczech lat 70., co dodaje filmowi szczególnego „oldskulowego” kolorytu, a Ozon i Fassbinder obdarzyli fabułę specyficznym dowcipem.

Film zdobył nagrodę Teddy dla najlepszego filmu LGBT na festiwalu w Berlinie w 2000.