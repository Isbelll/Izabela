Prawda o ideologii mocno boli środowiska, które mają zamiar mówić polskiemu społeczeństwu – ale nie tylko polskiemu – co jest dziś normalnością – powiedział dr Jakub Koper. Socjolog odniósł się w rozmowie z TV Trwam do ostatniej ofensywy środowisk LGBT w Polsce. Korzenie ruchu LGBT są jednoznaczne – to ideologia marksistowsko-leninowska – powiedział dr Jakub Koper. – Kiedy mówi się o tym, że ruch LGBT jest ideologią, to od razu z drugiej strony przychodzi zaprzeczenie, że jest to tylko i wyłącznie głoszenie haseł wolności, równości, tolerancji itd. Jest to tak naprawdę pod płaszczykiem ruchu, który powstał już dawno temu. Chodzi tu o korzenie marksistowsko-leninowskie. Teraz ruch LGBT próbuje wmówić, że nie są to „ojcowie duchowi” ich ruchu, ale coś zupełnie innego. Jeśli jednak się temu przypatrzeć, to korzenie są jednoznaczne – zaznaczył socjolog. Dr Koper odniósł się również do medialnych ataków środowiska LGBT na ks. abp. Marka Jędraszewskiego. – Prawda o ideologii mocno boli środowiska, które mają zamiar mówić polskiemu społeczeństwu – ale nie tylko polskiemu – co jest dziś normalnością. Ten apel wystosowali również poprzez atak medialny do ks. abp. Marka Jędraszewskiego. Prawda ich boli. Ks. abp Jędraszewski powiedział to, co jest zapisane na kartach Pisma Świętego. Mówił to, co Kościół od tysięcy lat kultywuje w swoim nauczaniu – rodzina to jest kobieta i mężczyzna, a nie inne osoby, które mogą tworzyć „rodzinę” jak środowisko LGBT wskazuje. Właśnie za to jest taki ostracyzm ks. Arcybiskupa w mediach – zaznaczył rozmówca TV Trwam.