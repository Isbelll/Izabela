afał Trzaskowski po prostu nie radzi sobie w Warszawie i dlatego chce odejść od ciężkiej pracy. Uciec z urzędu m.st. Warszawy. Moim zdaniem źle przewidując, że prezydentura Polski jest funkcją, która będzie dla niego lżejsza i łatwiejsza – mówił w sobotniej audycji „Aktualności dnia” na antenie Radia Maryja europoseł Prawa i Sprawiedliwości dr Patryk Jaki.

Dr Patryk Jaki był kandydatem Zjednoczonej Prawicy na prezydenta Warszawy w 2018 roku.  Przegrał starcie z Rafałem Trzaskowskim. Obecny prezydent Warszawy w piątek otrzymał jednomyślną rekomendację zarządu Platformy Obywatelskiej na kandydata na Prezydenta RP.

Poseł PO Izabela Leszczyna po wymianie Małgorzaty Kidawy-Błońskiej na Rafała Trzaskowskiego powiedziała, że „nie jesteśmy gotowi na polityka zupełnie uczciwego, na polityka, który nie kalkuluje, nie kombinuje, tylko po prostu mówi jak jest”.

– Pani poseł Leszczyna oczywiście przewidziała, że, jeżeli Polska nie jest gotowa na polityka, którego Platforma zaprezentuje – uczciwego, to rozumiem, że teraz jest czas na nieuczciwego, niekompetentnego. Idealnie wybrali, bo Rafał Trzaskowski wpisuje się bardzo w ten obraz. Pojawił się strach przed wynikiem tych wyborów. W 2018 r. kampania warszawska była de facto kampanią ogólnopolską. W przebiegu kampanii warszawskiej toczyła się cała kampania samorządowa w Polsce. O ile w Warszawie tę kampanię rzeczywiście przegrałem – mimo że wynik był najlepszy dla prawicy od 2006 r. – to o tyle w całej Polsce zdecydowanie wygraliśmy te wybory. To ma o tyle istotne znaczenie, że te wybory znów odbywają się w całej Polsce i to, że Trzaskowski wygrywał w Warszawie to nie znaczy, że z tym samym przekazem będzie mógł zdobyć cały kraj – powiedział europoseł Prawa i Sprawiedliwości.

Kampania w Warszawie była de facto ogólnopolską kampanią. W Warszawie przegrałem, a w Polsce zdecydowanie wygraliśmy. Teraz głosuje cały kraj. Nic nie jest pewne, z pokorą trzeba pracować. Jednak też bez przesady. PAD jest dalej najlepszym kandydatem.



Gość Radia Maryja zwrócił uwagę, że „z pokorą należy pracować, gdyż nic nie jest pewne”, jednak nie można też popadać w histerię, ponieważ Andrzej Duda jest najlepszym kandydatem na urząd Prezydenta RP.

– Jeżeli chodzi o kwestię tego, jak Trzaskowski sprawuje urząd nad stolicą, to nawet komentatorzy liberalni mają duży problem ze wskazaniem jakiegokolwiek sukcesu tej prezydentury. To jest zarządzanie od kryzysu do kryzysu. Przykro mi powiedzieć, że miałem rację w diagnozach, które stawiałem. Tzn., że jest to człowiek, który jest przyzwyczajony do blichtru, do lunchy, brunchy i reprezentowania. Natomiast nie jest przyzwyczajony do ciężkiej pracy, co wiedzieliśmy, znaliśmy już z jego wcześniejszej kariery. Przypominam, że w kontrowersyjnych okolicznościach odchodził z urzędu ministra cyfryzacji i administracji. Komentatorzy wskazywali, że po prostu sobie z tym nie radził i wolał zostać wiceministrem spraw zagranicznych, gdzie reprezentacja miała dużo większe znaczenie niż codzienne rozwiązywanie wielu problemów. Teraz jest podobnie. Są ludzie, którzy również wskazują, że Rafał Trzaskowski po prostu nie radzi sobie w Warszawie i dlatego chce odejść od ciężkiej pracy. Uciec z urzędu m.st. Warszawy. Moim zdaniem źle przewidując, że prezydentura Polski jest funkcją, która będzie dla niego lżejsza i łatwiejsza – podkreślił dr Patryk Jaki.

Europoseł PiS wskazał, że obecny prezydent Warszawy Rafał Trzaskowski jest znany z tego, że jest to „jedyny polski samorządowiec, który złamał wszystkie swoje obietnice”.

Co do RT. Jedyny samorządowiec w Polsce, który złamał prawie wszystkie swoje obietnice. Poza kasą na LGBT z niczym sobie nie radzi. Czajka, strefy palet, kryzysy śmieciowe, największe podwyżki dla mieszkańców. Nawet z kozami sobie nie poradził. A w czasie #COVID19 był…zmęczony.


– Spisaliśmy je i opublikowaliśmy na stronie internetowej. Czegoś takiego jeszcze nikt nie widział, żeby chwilę po wygranych wyborach wycofywać się ze swoich najważniejszych obietnic. Policzyliśmy, że po pierwszym roku na 56 swoich obietnic zdecydowana większość – ok. 50 – albo była niedotrzymana, albo niezaczęta, niezrealizowana. To jest wyjątkowy przypadek osoby, która jeżeli miałaby zostać prezydentem Polski to będzie zachowywała się tak samo. Tak naprawdę jedyne jego osiągnięcie, jedyna rzecz, która mu wychodziła, to przeznaczanie pieniędzy na organizacje LGBT. To mu się udało – zamienić w sensie samorządowym Warszawę z miasta biało-czerwonego na miasto tęczowe. To jedyna rzecz, jaka mu się udała – zaznaczył polityk.

Gość audycji „Aktualności dnia” zauważył, że jest wiele problemów, które należy rozwiązywać w stolicy, które wymagają pracy, bo „wszystko leży”.

– Podwyżki za usługi komunalne najwyższe czy jedne z najwyższych w Polsce. Nie radzi sobie z problemem śmieciowym. Nie radzi sobie z problemami komunikacyjnymi. Warszawa powinna rywalizować nie z innymi miastami w Polsce, ale z metropoliami, ze stolicami innych państw. Nawet te stolice na Wschodzie mają więcej kilometrów metra niż Warszawa i w tej sprawie dalej się nic nie poprawiło. Rafał Trzaskowski nie radził sobie z zarządzaniem kozami. I to nie jest złośliwość, tylko to jest fakt, który opisywały wielokrotnie media, że przeznaczano duże pieniądze na projekt wypasania kóz nad Wisłą, który również zakończył się tragicznie. Nie mówiąc już o bardziej skomplikowanych, jak słynna oczyszczalnia Czajka, gdzie odpady rozwożono po całej Polsce. Jeżeli sztab Andrzeja Dudy będzie w stanie sporządzić i pokazać Polakom uczciwy bilans prezydentury Rafała Trzaskowskiego, to będzie bardzo przydatna informacja w podejmowaniu decyzji wyborczych – podsumował dr Patryk Jaki.

HIT! Gość, któremu ratusz PO płacił nasze pieniądze za opiekę na kozami:
„wydawało nam się, że hodowca już nie… pił”🤦‍♂️
„wziął kozę do tramwaju…koza uciekła mu do sklepu, a ten idiota za kozą…” pic.twitter.com/ljuSf7EpQi



Należy zauważyć, że „Platforma Obywatelska razem ze swoimi mediami organizowała miesięczne seanse nienawiści, które mówiły o tym, że wybory trzeba przełożyć, bo chodzi o bezpieczeństwo Polaków, a dzisiaj się okazało, że wybory trzeba było przełożyć, bo chodziło o zmianę kandydata, który się nie sprawdził”.