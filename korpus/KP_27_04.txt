Uniwersytet Krytyczny dostarcza wielowymiarowej wiedzy o świecie: sztuka i polityka, historia i socjologia, filozofia i polityka społeczna wzajemnie się tu inspirują i krytycznie pokazują społeczny świat jako całość.


Krytyka Polityczna, ul. Foksal 16, II p., Warszawa 
Wstęp wolny


Współczesna seksuologia przeżywa rozkwit. Dochodzi do rozłamów i podziałów w obrębie nauki, która niegdyś mogła być praktykowana jedynie przez medyków, później psychologów, a obecnie przez innych reprezentantów/tki zawodów pomocowych. Jak wyznaczać granice pracy z ludzką seksualnością? Gdzie przesuwają się normy? Jakie wyzwania stoją przed specjalistami w erze medykalizacji, nowych technologii oraz zmian definicji?
raz w miesiącu w PONIEDZIAŁKI o 18:00
KLUB FILMOWY LGBT
Prowadzenie: Mariusz Kurc, Bartosz Żurawiecki
Klub Filmowy LGBT to seanse filmów o tematyce homo-, bi- i transseksualnej, których nie ma w Polsce w ‘regularnej’ dystrybucji. Po każdej projekcji gospodarze cyklu zapraszają na dyskusję wokół filmu.
raz w miesiącu w PONIEDZIAŁKI o 19:00
Choć stwierdzenie „każda sztuka jest polityczna” jest już dzisiaj banałem, nie znaczy to, że banalne są analizy politycznego charakteru działalności artystycznej. Zapraszamy na cykl spotkań poświęconych różnym aspektom polityczności Fluxusu – funkcjonującej od lat 60. (niektórzy twierdzą, że do dziś) sieci outsiderów świata sztuk wizualnych, muzyki oraz literatury. Każde spotkanie będzie się składać z dwóch części: wykłady poprzedzone będą projekcjami filmów. Punkt wyjścia stanowić będzie wydana niedawno książka „Narracje – estetyki – geografie: Fluxus w trzech aktach”.
raz w miesiącu w ŚRODY o 18:00
Polityka sieci to projekt seminarium eksperymentalnego – traktujący założenia o horyzontalności, rozproszeniu i nieustannej zmienności praktyk sieciowych jako praktyczny punkt wyjścia do rozmowy o dzisiejszym internecie, technologiach komunikacyjnych i polityce. To propozycja, by czytać komiksy science-ficton razem z Fragmentem o maszynach Marksa, by zapytać jak handel bawełną w XIX w. łączy się z rynkiem aplikacji w XXI w., by obejrzeć Ghost in the Shell ze wskazówkami Rosi Braidotti i pomyśleć, czy seksualne utopie i dystopie Charlesa Fouriera to wciąż za mało dla wszystkożernego kapitalizmu afektywnego. To z jednej strony jedynie wprowadzenie – bo dziś tylko Google wie wszystko – a z drugiej ucieczka naprzód i zadanie pytań, na które nikt nie zna przekonywującej odpowiedzi.
Cykl realizowany we współpracy z Instytutem Studiów Zaawansowanych.
dwa razy w miesiącu w ŚRODY o 18:00
Miasto, szczególnie w ostatnich latach, urasta do rangi najważniejszej przestrzeni dla obywatelskiej aktywności. To w nim przecinają się: działalność kulturalna – zarówno instytucji głównego nurtu, jak też sceny alternatywnej, aktywizm społeczny organizacji pozarządowych i grup nieformalnych, a także otwieranie nowych przestrzeni dyskusji politycznej; w tle zachodzą intensywne, brzemienne w skutki procesy ekonomiczne. Rozpoznanie mechanizmów działania owego splotu kultury, aktywności społecznej, polityki i gospodarki w środowisku miejskim przyczynia się do wypracowania i upowszechnienia wiedzy i kompetencji koniecznych do aktywnego współtworzenia tkanki społeczno-kulturalnej miasta.
co dwa miesiące w ŚRODY o 18:00
Jak rozmawiać o książkach? Po co mi interpretacja? Jak zdać nową maturę z polskiego i dobrze się przy tym bawić? Jak szukać ciekawych lektur? Ciekawa i praktyczna powtórka systematyzująca wiedzę i przygotowująca do nowej wersji matury ustnej z języka polskiego ma na celu nie tylko kształtowanie umiejętności rozbudowanej interpretacji i szukania kontekstów, ale też pobudzenie chęci do samodzielnego sięgania po lekturę, dyskusji wokół czytanych tekstów, szukania nowychnieoczywistych interpretacji, a także odnoszenia ich do innych form kultury i sztuki. Spotkania to pozytywna konfrontacja teoretycznej wiedzy szkolnej i wymagań maturalnych z praktycznym korzystaniem z kultury. Dobór książek i analizowanie tekstów również z zakresu krytyki literackiej będzie dostosowany do potrzeb i zainteresowań uczestniczek i uczestników.
Udział w warsztatach jest bezpłatny. Ze względu na ograniczoną liczbę miejsc prosimy o wcześniejsze przesłanie zgłoszenia na adres: redakcja[at]krytykapolityczna.pl z dopiskiem „Czytaj dalej”. 
Jak pornografia wiąże się z dwoma kluczowymi dla współczesnej polityki pojęciami: liberalizmem i po_nowoczesnością? Spróbujemy odpowiedzieć na to pytanie sięgając po różnorodne narzędzia teoretyczne, nie zabraknie też refleksji o tym jak krytycznie analizować porno, z różnych perspektyw, ale bez legitymizowania cenzury – spoglądając na porno jako dyskurs, a nie tylko gatunek filmowy czy pop-kulturowy fenomen. Trzeci semestr poświęcony jest w szczególności zakazom i nakazom – obyczajowym, kulturowym, zdrowotnym, związanym z debatą publiczną i life-style’m – które realizują się za pomocą nowych technologii komunikacyjnych i mediów: od cenzury i masowego nadzoru, po kompulsywną konsumpcję komunikatów seksualnych i masową rozrywkę.POLAND FOR BEGINNERS – lectures in English
Not from Poland? Interested in society, politics or culture but having a hard time following discussions in Polish? Krytyka Polityczna invites you to lectures in English that cover issues present in Polish and international debates. Come, listen, discuss!


once a month at 18:00 / raz w miesiącu o 18:00