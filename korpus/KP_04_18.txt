Wysokie wyniki osiągnięte przez węgierską opozycję w wyborach samorządowych w 2019 roku i demonstracje antyrządowe odbywające się z błogosławieństwem burmistrzów w największych polskich miastach czynią z samorządów lokalnych ważnego orędownika demokracji na Węgrzech i w Polsce. Rodzi się tylko pytanie, czy lokalni liderzy będą w stanie zaproponować obywatelom coś więcej niż krytykę partii władzy.

Dzień po wyborach samorządowych jesienią 2019 roku Węgry obudziły się w zupełnie nowej rzeczywistości. Spośród 100 najbardziej zaludnionych miast w kraju w 50 wybrano burmistrzów kandydujących z ramienia partii opozycyjnych. Węgierska opozycja udowodniła, że Fidesz – dzięki zjednoczeniu partii opozycyjnych – można pokonać. I to pomimo zmian wprowadzonych przez tę partię w ordynacji wyborczej oraz jej olbrzymiej medialnej i finansowej przewagi.

Kandydaci opozycyjni mogą wygrać, jeżeli opozycyjny elektorat wierzy w ich zwycięstwo. Ale czy ta recepta sprawdzi się również w krajowych wyborach parlamentarnych? Rok wcześniej polska opozycja była na najlepszej drodze do przejęcia parlamentu, jednak w październiku 2018 roku stało się jasne, że o ile liberałowie i lewica nie mają problemu z utrzymaniem się u władzy w dużych miastach, o tyle na prowincji to Prawo i Sprawiedliwość święci triumfy. Koronawirus radykalnie wzmacnia siły rządowe na całym świecie, praktycznie pozbawiając opozycję możliwości protestu. Z drugiej strony za efekty lockdownu również odpowiadać przed wyborcami będą rządy. Pytanie tylko, czy zbliżający się kryzys gospodarczy stanie się szansą dla polskich i węgierskich samorządów, by wzmocnić swoją niezależność i zaproponować alternatywny program naprawy państwa po pandemii. Głos lokalnych liderów liczy się w dialogu z władzami centralnymi bardziej, kiedy samorządy podejmują niezależne decyzje budżetowe. A pod tym względem w Polsce i na Węgrzech było nieciekawie jeszcze przed wybuchem koronakryzysu. – Przed zmianą ustrojową obowiązywało bardzo techniczne podejście do redystrybucji – wyjaśnia dr Ilona Kovács, dyrektorka Instytutu Badań Regionalnych Węgierskiej Akademii Nauk. – Innymi słowy, inwestycje i rozwój realizowano na podstawie wyznaczonych przez politykę rozwojową priorytetów. Wytyczne te skorygowała demokracja i gospodarka rynkowa, a obecnie nie da się nic ugrać bez lobbingu albo inaczej niż przez kanały nieformalne. Dzieje się tak zwłaszcza od 2010 roku, kiedy Fidesz uzyskał większość dwóch trzecich miejsc [w parlamencie – red.].

Tymczasem przykłady dwóch miast zdają się temu przeczyć. Pierwszy to Segedyn, który zarządzany jest przez członka byłej Węgierskiej Partii Socjalistycznej, László Botkę. Miastu nie tylko udało się utrzymać na nogach, ale wręcz rozwinąć pod rządami opozycyjnego burmistrza, który przez pewien czas był nawet bezpośrednim rywalem Viktora Orbána w walce o fotel premiera.

Drugi wyjątek stanowi Pecz – miasto będące od dziesięciu lat pod rządami partii Fidesz, które jednak coraz bardziej zostaje w tyle. Zdaniem dr Kovács oba miasta stanowią ewenement. Zwłaszcza Pecz nie ma się czym pochwalić: zarząd miasta popełnił kardynalne błędy, dodatkowo spotęgowane przez czynniki zewnętrzne. Z kolei Segedynowi udało się rozkwitnąć nie dzięki lobbingowi, ale dlatego, że lepiej wykorzystało fundusze rozwojowe i ma lepszą geografię gospodarczą.

Sytuację węgierskich samorządów utrudnia natomiast fakt, że rząd przejął, zamroził i realokował podatki od lokalnych przedsiębiorstw, co dodatkowo ogranicza pole manewru poszczególnych miast. Ponadto od końca marca Węgry zarządzane są rządowymi dekretami, które nie wymagają zgody parlamentu, co pozwala Orbánowi wprowadzać błyskawiczne rozwiązania ograniczające niezależność lokalnych władz. W Polsce rząd formalnie nie ograniczył kompetencji samorządów, lecz znacząco uderzył w ich niezależność finansową. Przypomnijmy: w 2019 roku z 18 na 17 procent obniżono podatek dochodowy, stanowiący podstawę budżetów samorządów lokalnych (zwłaszcza w większych miastach). Wszyscy Polacy poniżej 26. roku życia zostali z tego podatku zwolnieni. Reformę ogłoszono przed wyborami do Parlamentu Europejskiego bez żadnych uzgodnień z samorządami.

Według szacunków Związku Miast Polskich tylko w ubiegłym roku gminy straciły z powodu wprowadzonych zmian ponad 7 miliardów złotych. 70 miast zadeklarowało, że nie potrafi zrealizować zaplanowanych inwestycji z powodu uszczuplenia budżetu. W Polsce rząd formalnie nie ograniczył kompetencji samorządów, lecz znacząco uderzył w ich niezależność finansową. Przypomnijmy: w 2019 roku z 18 na 17 procent obniżono podatek dochodowy, stanowiący podstawę budżetów samorządów lokalnych (zwłaszcza w większych miastach). Wszyscy Polacy poniżej 26. roku życia zostali z tego podatku zwolnieni. Reformę ogłoszono przed wyborami do Parlamentu Europejskiego bez żadnych uzgodnień z samorządami.

Według szacunków Związku Miast Polskich tylko w ubiegłym roku gminy straciły z powodu wprowadzonych zmian ponad 7 miliardów złotych. 70 miast zadeklarowało, że nie potrafi zrealizować zaplanowanych inwestycji z powodu uszczuplenia budżetu. Atakowany Trzaskowski nie doczekał się znaczącego wsparcia ze strony innych liderów miast. Kwestia praw społeczności LGBT, a także sprawa dostępu do aborcji i relacji z Kościołem wywołują wśród polskiej opozycji podziały nawet w obliczu PiS-owskiego potopu. Mit cudownej mocy polskiego samorządu do zmiany, która może przyjść z poziomu lokalnego, przez kilka lat karmił się postacią Roberta Biedronia. W ciągu jego trzyletniej kadencji prezydenta miasta Słupsk praktycznie nie schodził z łamów gazet: Biedroń robił inspekcje popadających w ruinę domów seniora, sprowadzał celebrytów na spotkania z miejscowymi uczniami, próbował zrestrukturyzować zadłużenie miasta, promował prawa człowieka, ekologię. Pokazywał, że Polacy nie muszą wybierać między odpowiedzialnością społeczną i wolnością, że mogą mieć jedno i drugie. Wydawało się, że Biedroń znalazł gotową receptę i zespół, który będzie w stanie zrobić z całej Polski Słupsk. Ale klęska Wiosny pogrzebała jego szansę na odegranie istotnej roli w polskiej polityce. Dziś staje do wyborów prezydenckich z poparciem poniżej 5 procent.

Ze wzmożenia zaufania opozycji do liberalnych samorządowców po śmierci Pawła Adamowicza również niewiele zostało. Następczyni Adamowicza Aleksandra Dulkiewicz nie ukrywała, że chciałaby odgrywać większą rolę w polityce krajowej. PO zdecydowała jednak, że nową, kobiecą twarzą partii zostanie Małgorzata Kidawa-Błońska.

Fidesz opanował węgierską politykę bez żadnych kompromisów i jakiegokolwiek dialogu społecznego, wobec tego wszelka wiara opozycji w dobrą wolę orbanistów demonstrowana jeszcze kilka lat temu okazała się nieuzasadniona. Wspólne działania zmierzające do zmobilizowania mas przeciwko rządowi przynosiły jedynie sporadyczne rezultaty. Dlatego podczas kampanii poprzedzającej wybory samorządowe zaczęła kształtować się wspólna platforma opozycji w celu stałego wywierania presji na rząd.

Dialog ten łączył miasta (i – jak mieli nadzieję jego inicjatorzy – również liderów tych miast) oraz przekraczał podziały partyjne. Bardziej znani politycy ze sceny krajowej, reprezentujący Jobbik, Węgierską Partię Socjalistyczną, Dialog, Koalicję Demokratyczną i Polityka Może Być Inna, wzajemnie promowali swoich kandydatów do samorządów.

