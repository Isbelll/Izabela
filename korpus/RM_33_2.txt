Stowarzyszenie Odpowiedzialny Gdańsk ostrzega przed kolejnymi próbami wprowadzania programów edukacji seksualnej do gdańskich szkół. Miasto pracuje obecnie nad nowym szkodliwy programem pod nazwą „Projekt Edukacji Kulturowej”.


Nawiązuje on do tzw. „modelu na rzecz równego traktowania”, który promują środowiska LGBT. Rada Miasta przyjęła go w 2018 r. Wpisuje się w niego między innymi program Zdrovve Love. W ramach projektu uczniowie edukowani są o antykoncepcji, tzw. aborcji, ideologii gender i homoseksualizmie.


Marek Skiba, prezes Stowarzyszenia Odpowiedzialny Gdańsk, apeluje do rodziców o natychmiastową reakcję w obliczy tego typu inicjatyw.


– Cały czas musimy być obecni w szkołach i musimy pilnować. Przede wszystkim, to jest wielki apel do rodziców: nie czekajcie na to, co się wydarzy, ale wyprzedzajcie to, co może się wydarzyć. Idźcie do swojej szkoły, do dyrekcji i mówcie o tym, że nie chcecie, aby permisywna edukacja seksualna była wprowadzana w szkołach, bo w taki czy inny sposób na pewno będą chcieli ją wprowadzić. Musimy być o krok do przodu – podkreśla.


Stowarzyszenie Odpowiedzialny Gdańsk i rodzice gdańskich uczniów podejmują szereg inicjatyw, które mają przeciwdziałać seskualizacji w szkołach.


Ich działania są na tyle skuteczne, że w projekcie ZdroveLove bierze udział zaledwie 2 proc. uczniów szkół ponadpodstawowych.