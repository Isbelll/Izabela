Prokuratura z urzędu zajmie się sprawą występu z ,,kukłą” ks. abp. Marka Jędraszewskiego w jednym z poznańskich klubów – poinformowała Prokuratura Okręgowa w Poznaniu. Chodzi o zdarzenie z ubiegłej soboty, do którego doszło na imprezie środowisk LGBT.
Jeden z transseksualistów wystąpił z ,,kukłą” ks. abp. Marka Jędraszewskiego. Lokalne media podały, że symulowano zabójstwo metropolity krakowskiego. 
Po zapoznaniu się z treścią publikacji medialnych prokurator okręgowy polecił Prokuraturze Poznań Stare Miasto przeprowadzenie postępowania w celu wyjaśnienia, czy w trakcie tego wydarzenia popełniono przestępstwo.
Tymczasem do środowisk wspierających metropolitę krakowskiego dołączyła m.in. ,,Solidarność” i jej przewodniczący Piotr Duda, który napisał list do ks. abp. Marka Jędraszewskiego[czytaj więcej]. 
– Arcybiskup Jędraszewski nazwał sprawy po imieniu i za to spotkał go wściekły atak. Kto utożsamia się ze społeczną nauką Kościoła i każdy, kto utożsamia się z Ewangelią, powinien jasno się opowiedzieć. List przewodniczącego Piotra Dudy ws. tego wściekłego ataku jest taka formą wsparcia. Arcybiskup Jędraszewski – możemy nazwać go naszym przyjacielem – otrzymał tytuł człowieka roku „Tygodnika Solidarność” i bardzo mocno wspierał nas, kiedy walczyliśmy o wolne niedziele. Tak jak my wtedy potrzebowaliśmy pomocy, tak dzisiaj ks. abp potrzebuje wsparcia – mówił rzecznik ,,Solidarności” Marek Lewandowski. 
Ks. abp Marek Jędraszewski jest atakowany przez środowiska lewicowe i homoseksualne za słowa o ideologii LGBT, którą nazwał „tęczową zarazą”