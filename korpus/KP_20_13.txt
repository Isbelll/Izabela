– Sytuacja w Czeczenii, która jest związana ze społecznością LGBTIQ na Kaukazie, to jest bezpośrednio odwołanie do czasów historycznych z okresu nazistowskiego, czyli do sławetnego paragrafu 175 – mówi dr Joanna Ostrowska.

Media na całym świecie informują o zatrzymaniach homoseksualistów w Czeczenii. Według doniesień osoby choćby podejrzewane o orientację homoseksualną są łapane, przewożone do tajnych obozów i poddawane torturom.

Rosyjski dziennik „Nowaja Gazieta” pisze, że łapanki zaczęły się pod koniec lutego, a w marcu nadeszła ich kolejna fala. Władze Czeczenii miały zatrzymać ponad stu mężczyzn, trzech z nich miało zostać brutalnie zamordowanych.

– To jest chyba pierwszy moment w historii społeczności LGBTIQ na całym świecie współcześnie, który tak bardzo zbliża nas do tego okresu przełomu pomiędzy Republiką Weimarską a okresem nazistowskim, czyli do tak zwanego zaostrzenia paragrafu 175, który od końca XIX wieku penalizował w Niemczech relacje homoseksualne. W czasach nazistowskich wystarczyło podejrzenie o relację homoseksualną pomiędzy mężczyznami – to jest dość istotna kwestia także dzisiaj w Czeczenii – aby kogoś wsadzić do więzienia i rozpocząć całą ścieżkę penalizacyjną. Bardzo niewiele wiemy o tej sytuacji współcześnie w Czeczenii.”