Mamy do czynienia z marszem ideologii LGBT. Naszym zadaniem jest przeciwstawianie się temu – wskazał wiceminister sprawiedliwości Marcin Romanowski. Polityk w rozmowie z reporterem Radia Maryja odniósł się w ten sposób m.in. do przypadku tzw. homo-małżeństwa w Bułgarii. Tego typu pseudo związki nie są tam akceptowane, podobnie jak w większości krajów Europy. Niedawno jednak, bułgarski sąd orzekł, że władze muszą uznać dewiacyjny związek, który zawarły za granicą dwie kobiety – Francuzka i Australijka. Środowiska LGBT uznały ten precedens za spory sukces. Wiceminister Marcin Romanowski wskazuje, że ten przykład wpisuje się w pewną tendencję. – Mamy do czynienia zarówno w Europie Zachodniej, jak i generalnie w świecie zachodnim z marszem ideologii lewicowej, ideologii LGBT. To jest tendencja, która jest dostrzegalna, zwłaszcza w ostatnich miesiącach, również w Polsce. Naszym zadaniem – również jako Ministerstwa Sprawiedliwości – jest to, żeby tego typu tendencjom w sposób wyraźny się przeciwstawiać. Nasza konstytucja w sposób jednoznaczny rozstrzyga, że małżeństwo to związek mężczyzny i kobiety. Na tym stoimy i wszelkie nasze działania w tym zakresie służą temu, by tę zasadę przestrzegać – zaznacza Marcin Romanowski. Polityk dodał, że w sytuacjach, gdy ta zasada jest w Polsce naruszana przez ideologię LGBT, zadaniem resortu jest powstrzymywanie tego.