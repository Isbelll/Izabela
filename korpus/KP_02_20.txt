Nominowany do czterech Oskarów film Hectora Babenki „Pocałunek kobiety-pająka” to zrealizowana w 1985 roku adaptacja głośnej powieści (przerobionej także na sztukę i na musical) argentyńskiego pisarza, Manuela Puiga, opowiadająca historię dwóch mężczyzn umieszczonych w jednej więziennej celi. Valentin (Raul Julia) jest więźniem politycznym, natomiast Luis (nagrodzony Oscarem William Hurt) został skazany za „niemoralne zachowanie”, czyli za homoseksualizm. Mężczyźni różnią się od siebie pod każdym względem, jednak z biegiem czasu rodzi się między nimi więź, której spoiwem będą… fabuły romantycznych filmów wymyślane przez Luisa (w role ich bohaterek wciela się Sonia Braga).

„Pocałunek kobiety-pająka” był pierwszą całkowicie niezależną produkcją, która dostała nominację do Oskara w kategorii „najlepszy film”. William Hurt stał się natomiast pierwszym aktorem, który otrzymał nagrodą Amerykańskiej Akademii za rolę jawnego homoseksualisty.