Przewodniczący Konferencji Episkopatu Polski, poprosił Ojca Świętego Franciszka o ustanowienie św. Jana Pawła II doktorem Kościoła i patronem Europy. Inicjatywę wsparł ks. kardynał Stanisław Dziwisz na kongresie Ruchu „Europa Christi” w Warszawie.„Nie bójcie się przyjąć Chrystusa” to słowa, które skierował św. Jan Paweł II do Europy. Dlatego od 2016 roku Ruch „Europa Christi” niesie przesłanie papieża Polaka.

Wskazywał, on, że prawdziwa Europa to Europa Chrystusa – przypomniał moderator ruchu ksiądz infułat dr Ireneusz Skubiś.

– Całość w ogóle kongresu jest nastawiona na rodzinę i na Kartę Praw Rodziny. Dziś mamy dzień Karty Praw Rodziny ustanowiony przez Sejm i dlatego Karta Praw Rodziny jest propozycją dla Polski i Europy wobec karty LGBT i innych trendów oraz tendencji – mówił ks. inf. dr Ireneusz Skubiś.

Karta Praw Rodziny to ratunek dla współczesnej rodziny – podkreślał ks. prof. Tadeusz Guz z Katolickiego Uniwersytetu Lubelskiego.

– Ten świetny ponad epokowy dokument Karty Praw Rodziny nam jednoznacznie głosi prawdę, że ta prawda o rodzinie jest wspaniała, że rodzina jest obrazem i Osób Boskich i naszego wiekuistego, przyszłościowego tego eschatologicznego istnienia w rodzinie dzieci Bożych – wskazał.

Kongres w Warszawie odbywał się pod hasłem: „Przyszłość ludzkości idzie przez rodzinę”. W swoim nauczaniu podkreślał to bardzo mocno św. Jan Paweł II.

Ruch „Europa Christi” zabiega o uznanie Papieża Polaka za patrona Europy i Doktora Kościoła. Pod inicjatywą podpisało się już 18 tysięcy osób. Z prośbą do Ojca Świętego w tej sprawie zwrócił się ks. abp Stanisław Gądecki, przewodniczący Konferencji Episkopatu Polski [zobacz więcej] . Poparł ją ks. kardynał Stanisław Dziwisz.

– Życia Karola Wojtyły papieża Jana Pawła II jest przypomnieniem o chrześcijańskich korzeniach Europy i całej cywilizacji zachodniej. Papież dowodził swoim życiem, że bycie Europejczykiem i bycie uczniem Chrystusa nie wyklucza się – podsumował ks. kard. Stanisław Dziwisz.

W przyszłym roku mija seta rocznica urodzin Papieża Polaka i piętnasta rocznica jego odejścia do Domu Ojca.