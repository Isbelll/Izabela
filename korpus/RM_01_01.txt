Środowiska LGBT i skrajnej lewicy po raz kolejny próbują ograniczyć ramy dyskusji publicznej. Metodą są pozwy sądowe za – jak to określają aktywiści tych grup – „wypowiedzi homofobiczne”. W Warszawie odbyła się w środę rozprawa przeciwko Kai Godek.
Inicjatorem pozwu przeciw założycielce Fundacji Życie i Rodzina jest skrajnie lewicowy Ośrodek Monitorowania Zachowań Rasistowskich i Ksenofobicznych.  Lewicowym aktywistom nie podoba się wskazywanie na częste związki między homoseksualizmem a pedofilią. O takiej zależności mówiła Kaja Godek w jednym z programów telewizyjnych. Jej słowa brzmiały: „Geje chcą adoptować dzieci, by je molestować i gwałcić”.
– Jasno sformułowała myśl, że lobby LGBT jest odpowiedzialne za przypadki pedofilii (…). To jest pewna rzeczywistość, na którą szczególnie lewicowe liberalne media zamykają oczy – mówił Krzysztof Kasprzak z Fundacji Życie i Rodzina.
Ośrodek Monitorowania Zachowań Rasistowskich i Ksenofobicznych poszukiwał w mediach społecznościowych osób, które mogłyby poczuć się dotknięte wypowiedzią Kai Godek. Zgłosiło się kilku aktywistów i w procesie  wystąpili jako oskarżyciele.
– Ci oskarżyciele prywatni pełnią rolę „słupów” dla organizacji, która zajmuje się cenzurowaniem debaty publicznej w Polsce – zaznaczyła Kaja Godek.
Jednym z oskarżycieli jest Rafał Gaweł, szef Ośrodka Monitorowania Zachowań Rasistowskich i Ksenofobicznych. Mężczyzna został rok temu skazany za oszustwa.
W sprawie Kai Godek Sąd umorzył w środę postępowanie, ponieważ skarżący nie udowodnili, że wypowiedź dotyczyła właśnie ich.
Ośrodek Monitorowania Zachowań Rasistowskich i Ksenofobicznych na szeroką skalę pozywa osoby, które mówią prawdę o środowiskach LGBT i o homoseksualizmie. Pozwano między innymi ks. abp. Marka Jędraszewskiego, prof. Krystynę Pawłowicz, a ostatnio skierowano donos do izby lekarskiej na lekarza z Białej Podlaskiej, który w napisał w internecie: „Zdrowy człowiek obawia się choroby, więc fobia przed dezorientacją seksualną jest naturalną reakcją osoby zdrowej seksualnie”.