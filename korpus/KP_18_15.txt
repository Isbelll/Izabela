okonaliście zaściankową Polskę w Edynburgu.

Nie prowadzimy rubryki towarzyskiej, choć pewnie czytelnicy by ją lubili. Nie dzielimy się na co dzień życzeniami na łamach internetowego magazynu Krytyki Politycznej, ale dziś łamiemy tę zasadę, bo sytuacja jest wyjątkowa.

Nasi przyjaciele Adam Ostolski i Bartek Kozek wzięli ślub!

Wielu z nas bierze śluby. Dla wielu z nas lato to weselny sezon, w czasie którego co drugi weekend oznacza wbijanie się w sukienkę i garnitur i śmiganie na ślub. A jeśli śluby te w dodatku odbywają się w Polsce, to z góry wiadomo, że młoda para też najpewniej będzie na sobie miała właśnie sukienkę i garnitur. Bo będzie to para heteroseksualna, mówiąc wprost. Ci, którzy taką parą nie są, na ślub w Polsce nie mają co liczyć. Adam i Bartek nie mogli.

Ale pokonali Polskę i są już po ślubie w Edynburgu!

Chłopaki, znamy się od lat. Spotkaliśmy się setki razy na debatach, manifestacjach, formalnych i nieformalnych spotkaniach towarzyskich i politycznych. Czytamy to, co piszecie. Nawet, jak się nie zawsze zgadzamy, to zawsze nas inspirujecie. Teraz znów nas zainspirowaliście.
Po waszym ślubie musimy na nasze spojrzeć inaczej. Nasze śluby to łatwizna. Nasze przysięgi w urzędzie stanu cywilnego nie wymagają tyle zachodu i przygotowań, ile złożenie waszej.
Nie powinno tak być, że opresyjne państwo staje na drodze ludzi, którzy się kochają. Podziwiamy was, bo pokazaliście, że na waszej drodze żadna Polska nie stanie.
Bartku, Adamie, życzymy, żeby się wam szczęściło!
Zespół Krytyki Politycznej
Ps. I jeśli po ślubie i po powrocie do Polski myślicie, że jest tu beznadziejnie i zastanawiacie się nad wyjazdem na dobre, to apelujemy: jeszcze chwilę zostańcie z nami! Potrzebujemy was tutaj!