Ataki na Polskę są niesprawiedliwe. Stoi za nimi jakaś „przestępcza siła”, która chce ponownie zniszczyć tożsamość całego narodu, który ma swe korzenie w Kościele i wierze katolickiej – wskazał ks. kardynał Gerhard Müller, były prefekt Kongregacji Nauki Wiary.

Ks. kardynał w rozmowie z TV Trwam był pytany o ataki na Kościół katolicki w naszym kraju, z którymi mamy do czynienia w ostatnim czasie. Były prefekt Kongregacji Nauki Wiary ocenił, że stoją za tym siły podobne do tych, które doprowadziły rozbioru naszego kraju w XVIII wieku lub te, który paktowały ze Stalinem, by Polskę wymazać z mapy świata.

– Z tych właśnie krajów przychodzi przekonanie, że należy teraz Polskę przestawić na tory ideologii LGBT i rozsiewać nieprawdę. To właśnie z tych krajów pochodzi ta krytyka. Nie można w tak instrumentalny sposób traktować całego narodu i stawiać go pod pręgierzem. Mam nadzieję, że Polacy rozumieją, iż chodzi o ich własne istnienie – powiedział ks. kard. Gerhard Müller.

Ks. Kardynał zaznaczył, że Polska nie jest tylko jakimś terytorium, na którym mieszkają ludzie, ale to kultura i dojrzała wspólnota, która należy do rodziny narodów Europy. Podkreślił, że ta wspólnota nie może być nigdy jakimś przedmiotem, ale jest podmiotem w życiu państwowym i kościelnym.


